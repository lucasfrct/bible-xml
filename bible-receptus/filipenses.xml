<?xml version="1.0" encoding="UTF-8"?>
<book version="receptus" name="filipenses" chapters="4" verses="104" source="Textus Receptus" edition="Bíblia Pédia &amp;copy; 2010" abbrev="fp">
  <chapter number="1">
    <verse number="1">παυλος και τιμοθεος δουλοι ιησου χριστου πασιν τοις αγιοις εν χριστω ιησου τοις ουσιν εν φιλιπποις συν επισκοποις και διακονοις</verse>
    <verse number="2">χαρις υμιν και ειρηνη απο θεου πατρος ημων και κυριου ιησου χριστου</verse>
    <verse number="3">ευχαριστω τω θεω μου επι παση τη μνεια υμων</verse>
    <verse number="4">παντοτε εν παση δεησει μου υπερ παντων υμων μετα χαρας την δεησιν ποιουμενος</verse>
    <verse number="5">επι τη κοινωνια υμων εις το ευαγγελιον απο πρωτης ημερας αχρι του νυν</verse>
    <verse number="6">πεποιθως αυτο τουτο οτι ο εναρξαμενος εν υμιν εργον αγαθον επιτελεσει αχρις ημερας ιησου χριστου</verse>
    <verse number="7">καθως εστιν δικαιον εμοι τουτο φρονειν υπερ παντων υμων δια το εχειν με εν τη καρδια υμας εν τε τοις δεσμοις μου και τη απολογια και βεβαιωσει του ευαγγελιου συγκοινωνους μου της χαριτος παντας υμας οντας</verse>
    <verse number="8">μαρτυς γαρ μου εστιν ο θεος ως επιποθω παντας υμας εν σπλαγχνοις ιησου χριστου</verse>
    <verse number="9">και τουτο προσευχομαι ινα η αγαπη υμων ετι μαλλον και μαλλον περισσευη εν επιγνωσει και παση αισθησει</verse>
    <verse number="10">εις το δοκιμαζειν υμας τα διαφεροντα ινα ητε ειλικρινεις και απροσκοποι εις ημεραν χριστου</verse>
    <verse number="11">πεπληρωμενοι καρπων δικαιοσυνης των δια ιησου χριστου εις δοξαν και επαινον θεου</verse>
    <verse number="12">γινωσκειν δε υμας βουλομαι αδελφοι οτι τα κατ εμε μαλλον εις προκοπην του ευαγγελιου εληλυθεν</verse>
    <verse number="13">ωστε τους δεσμους μου φανερους εν χριστω γενεσθαι εν ολω τω πραιτωριω και τοις λοιποις πασιν</verse>
    <verse number="14">και τους πλειονας των αδελφων εν κυριω πεποιθοτας τοις δεσμοις μου περισσοτερως τολμαν αφοβως τον λογον λαλειν</verse>
    <verse number="15">τινες μεν και δια φθονον και εριν τινες δε και δι ευδοκιαν τον χριστον κηρυσσουσιν</verse>
    <verse number="16">οι μεν εξ εριθειας τον χριστον καταγγελλουσιν ουχ αγνως οιομενοι θλιψιν επιφερειν τοις δεσμοις μου</verse>
    <verse number="17">οι δε εξ αγαπης ειδοτες οτι εις απολογιαν του ευαγγελιου κειμαι</verse>
    <verse number="18">τι γαρ πλην παντι τροπω ειτε προφασει ειτε αληθεια χριστος καταγγελλεται και εν τουτω χαιρω αλλα και χαρησομαι</verse>
    <verse number="19">οιδα γαρ οτι τουτο μοι αποβησεται εις σωτηριαν δια της υμων δεησεως και επιχορηγιας του πνευματος ιησου χριστου</verse>
    <verse number="20">κατα την αποκαραδοκιαν και ελπιδα μου οτι εν ουδενι αισχυνθησομαι αλλ εν παση παρρησια ως παντοτε και νυν μεγαλυνθησεται χριστος εν τω σωματι μου ειτε δια ζωης ειτε δια θανατου</verse>
    <verse number="21">εμοι γαρ το ζην χριστος και το αποθανειν κερδος</verse>
    <verse number="22">ει δε το ζην εν σαρκι τουτο μοι καρπος εργου και τι αιρησομαι ου γνωριζω</verse>
    <verse number="23">συνεχομαι γαρ εκ των δυο την επιθυμιαν εχων εις το αναλυσαι και συν χριστω ειναι πολλω μαλλον κρεισσον</verse>
    <verse number="24">το δε επιμενειν εν τη σαρκι αναγκαιοτερον δι υμας</verse>
    <verse number="25">και τουτο πεποιθως οιδα οτι μενω και συμπαραμενω πασιν υμιν εις την υμων προκοπην και χαραν της πιστεως</verse>
    <verse number="26">ινα το καυχημα υμων περισσευη εν χριστω ιησου εν εμοι δια της εμης παρουσιας παλιν προς υμας</verse>
    <verse number="27">μονον αξιως του ευαγγελιου του χριστου πολιτευεσθε ινα ειτε ελθων και ιδων υμας ειτε απων ακουσω τα περι υμων οτι στηκετε εν ενι πνευματι μια ψυχη συναθλουντες τη πιστει του ευαγγελιου</verse>
    <verse number="28">και μη πτυρομενοι εν μηδενι υπο των αντικειμενων ητις αυτοις μεν εστιν ενδειξις απωλειας υμιν δε σωτηριας και τουτο απο θεου</verse>
    <verse number="29">οτι υμιν εχαρισθη το υπερ χριστου ου μονον το εις αυτον πιστευειν αλλα και το υπερ αυτου πασχειν</verse>
    <verse number="30">τον αυτον αγωνα εχοντες οιον {VAR1: ιδετε } {VAR2: ειδετε } εν εμοι και νυν ακουετε εν εμοι</verse>
  </chapter>
  <chapter number="2">
    <verse number="1">ει τις ουν παρακλησις εν χριστω ει τι παραμυθιον αγαπης ει τις κοινωνια πνευματος ει τινα σπλαγχνα και οικτιρμοι</verse>
    <verse number="2">πληρωσατε μου την χαραν ινα το αυτο φρονητε την αυτην αγαπην εχοντες συμψυχοι το εν φρονουντες</verse>
    <verse number="3">μηδεν κατα εριθειαν η κενοδοξιαν αλλα τη ταπεινοφροσυνη αλληλους ηγουμενοι υπερεχοντας εαυτων</verse>
    <verse number="4">μη τα εαυτων εκαστος σκοπειτε αλλα και τα ετερων εκαστος</verse>
    <verse number="5">τουτο γαρ φρονεισθω εν υμιν ο και εν χριστω ιησου</verse>
    <verse number="6">ος εν μορφη θεου υπαρχων ουχ αρπαγμον ηγησατο το ειναι ισα θεω</verse>
    <verse number="7">αλλ εαυτον εκενωσεν μορφην δουλου λαβων εν ομοιωματι ανθρωπων γενομενος</verse>
    <verse number="8">και σχηματι ευρεθεις ως ανθρωπος εταπεινωσεν εαυτον γενομενος υπηκοος μεχρι θανατου θανατου δε σταυρου</verse>
    <verse number="9">διο και ο θεος αυτον υπερυψωσεν και εχαρισατο αυτω ονομα το υπερ παν ονομα</verse>
    <verse number="10">ινα εν τω ονοματι ιησου παν γονυ καμψη επουρανιων και επιγειων και καταχθονιων</verse>
    <verse number="11">και πασα γλωσσα εξομολογησηται οτι κυριος ιησους χριστος εις δοξαν θεου πατρος</verse>
    <verse number="12">ωστε αγαπητοι μου καθως παντοτε υπηκουσατε μη ως εν τη παρουσια μου μονον αλλα νυν πολλω μαλλον εν τη απουσια μου μετα φοβου και τρομου την εαυτων σωτηριαν κατεργαζεσθε</verse>
    <verse number="13">ο θεος γαρ εστιν ο ενεργων εν υμιν και το θελειν και το ενεργειν υπερ της ευδοκιας</verse>
    <verse number="14">παντα ποιειτε χωρις γογγυσμων και διαλογισμων</verse>
    <verse number="15">ινα γενησθε αμεμπτοι και ακεραιοι τεκνα θεου αμωμητα εν μεσω γενεας σκολιας και διεστραμμενης εν οις φαινεσθε ως φωστηρες εν κοσμω</verse>
    <verse number="16">λογον ζωης επεχοντες εις καυχημα εμοι εις ημεραν χριστου οτι ουκ εις κενον εδραμον ουδε εις κενον εκοπιασα</verse>
    <verse number="17">αλλ ει και σπενδομαι επι τη θυσια και λειτουργια της πιστεως υμων χαιρω και συγχαιρω πασιν υμιν</verse>
    <verse number="18">το δ αυτο και υμεις χαιρετε και συγχαιρετε μοι</verse>
    <verse number="19">ελπιζω δε εν κυριω ιησου τιμοθεον ταχεως πεμψαι υμιν ινα καγω ευψυχω γνους τα περι υμων</verse>
    <verse number="20">ουδενα γαρ εχω ισοψυχον οστις γνησιως τα περι υμων μεριμνησει</verse>
    <verse number="21">οι παντες γαρ τα εαυτων ζητουσιν ου τα του χριστου ιησου</verse>
    <verse number="22">την δε δοκιμην αυτου γινωσκετε οτι ως πατρι τεκνον συν εμοι εδουλευσεν εις το ευαγγελιον</verse>
    <verse number="23">τουτον μεν ουν ελπιζω πεμψαι ως αν απιδω τα περι εμε εξαυτης</verse>
    <verse number="24">πεποιθα δε εν κυριω οτι και αυτος ταχεως ελευσομαι</verse>
    <verse number="25">αναγκαιον δε ηγησαμην επαφροδιτον τον αδελφον και συνεργον και συστρατιωτην μου υμων δε αποστολον και λειτουργον της χρειας μου πεμψαι προς υμας</verse>
    <verse number="26">επειδη επιποθων ην παντας υμας και αδημονων διοτι ηκουσατε οτι ησθενησεν</verse>
    <verse number="27">και γαρ ησθενησεν παραπλησιον θανατω αλλ ο θεος αυτον ηλεησεν ουκ αυτον δε μονον αλλα και εμε ινα μη λυπην επι λυπη σχω</verse>
    <verse number="28">σπουδαιοτερως ουν επεμψα αυτον ινα ιδοντες αυτον παλιν χαρητε καγω αλυποτερος ω</verse>
    <verse number="29">προσδεχεσθε ουν αυτον εν κυριω μετα πασης χαρας και τους τοιουτους εντιμους εχετε</verse>
    <verse number="30">οτι δια το εργον του χριστου μεχρι θανατου ηγγισεν παραβουλευσαμενος τη ψυχη ινα αναπληρωση το υμων υστερημα της προς με λειτουργιας</verse>
  </chapter>
  <chapter number="3">
    <verse number="1">το λοιπον αδελφοι μου χαιρετε εν κυριω τα αυτα γραφειν υμιν εμοι μεν ουκ οκνηρον υμιν δε ασφαλες</verse>
    <verse number="2">βλεπετε τους κυνας βλεπετε τους κακους εργατας βλεπετε την κατατομην</verse>
    <verse number="3">ημεις γαρ εσμεν η περιτομη οι πνευματι θεω λατρευοντες και καυχωμενοι εν χριστω ιησου και ουκ εν σαρκι πεποιθοτες</verse>
    <verse number="4">καιπερ εγω εχων πεποιθησιν και εν σαρκι ει τις δοκει αλλος πεποιθεναι εν σαρκι εγω μαλλον</verse>
    <verse number="5">περιτομη οκταημερος εκ γενους ισραηλ φυλης βενιαμιν εβραιος εξ εβραιων κατα νομον φαρισαιος</verse>
    <verse number="6">κατα ζηλον διωκων την εκκλησιαν κατα δικαιοσυνην την εν νομω γενομενος αμεμπτος</verse>
    <verse number="7">αλλ ατινα ην μοι κερδη ταυτα ηγημαι δια τον χριστον ζημιαν</verse>
    <verse number="8">αλλα μενουνγε και ηγουμαι παντα ζημιαν ειναι δια το υπερεχον της γνωσεως χριστου ιησου του κυριου μου δι ον τα παντα εζημιωθην και ηγουμαι σκυβαλα ειναι ινα χριστον κερδησω</verse>
    <verse number="9">και ευρεθω εν αυτω μη εχων εμην δικαιοσυνην την εκ νομου αλλα την δια πιστεως χριστου την εκ θεου δικαιοσυνην επι τη πιστει</verse>
    <verse number="10">του γνωναι αυτον και την δυναμιν της αναστασεως αυτου και την κοινωνιαν των παθηματων αυτου συμμορφουμενος τω θανατω αυτου</verse>
    <verse number="11">ει πως καταντησω εις την εξαναστασιν των νεκρων</verse>
    <verse number="12">ουχ οτι ηδη ελαβον η ηδη τετελειωμαι διωκω δε ει και καταλαβω εφ ω και κατεληφθην υπο του χριστου ιησου</verse>
    <verse number="13">αδελφοι εγω εμαυτον ου λογιζομαι κατειληφεναι εν δε τα μεν οπισω επιλανθανομενος τοις δε εμπροσθεν επεκτεινομενος</verse>
    <verse number="14">κατα σκοπον διωκω επι το βραβειον της ανω κλησεως του θεου εν χριστω ιησου</verse>
    <verse number="15">οσοι ουν τελειοι τουτο φρονωμεν και ει τι ετερως φρονειτε και τουτο ο θεος υμιν αποκαλυψει</verse>
    <verse number="16">πλην εις ο εφθασαμεν τω αυτω στοιχειν κανονι το αυτο φρονειν</verse>
    <verse number="17">συμμιμηται μου γινεσθε αδελφοι και σκοπειτε τους ουτως περιπατουντας καθως εχετε τυπον ημας</verse>
    <verse number="18">πολλοι γαρ περιπατουσιν ους πολλακις ελεγον υμιν νυν δε και κλαιων λεγω τους εχθρους του σταυρου του χριστου</verse>
    <verse number="19">ων το τελος απωλεια ων ο θεος η κοιλια και η δοξα εν τη αισχυνη αυτων οι τα επιγεια φρονουντες</verse>
    <verse number="20">ημων γαρ το πολιτευμα εν ουρανοις υπαρχει εξ ου και σωτηρα απεκδεχομεθα κυριον ιησουν χριστον</verse>
    <verse number="21">ος μετασχηματισει το σωμα της ταπεινωσεως ημων εις το γενεσθαι αυτο συμμορφον τω σωματι της δοξης αυτου κατα την ενεργειαν του δυνασθαι αυτον και υποταξαι εαυτω τα παντα</verse>
  </chapter>
  <chapter number="4">
    <verse number="1">ωστε αδελφοι μου αγαπητοι και επιποθητοι χαρα και στεφανος μου ουτως στηκετε εν κυριω αγαπητοι</verse>
    <verse number="2">{VAR1: ευωδιαν } {VAR2: ευοδιαν } παρακαλω και συντυχην παρακαλω το αυτο φρονειν εν κυριω</verse>
    <verse number="3">και ερωτω και σε συζυγε γνησιε συλλαμβανου αυταις αιτινες εν τω ευαγγελιω συνηθλησαν μοι μετα και κλημεντος και των λοιπων συνεργων μου ων τα ονοματα εν βιβλω ζωης</verse>
    <verse number="4">χαιρετε εν κυριω παντοτε παλιν ερω χαιρετε</verse>
    <verse number="5">το επιεικες υμων γνωσθητω πασιν ανθρωποις ο κυριος εγγυς</verse>
    <verse number="6">μηδεν μεριμνατε αλλ εν παντι τη προσευχη και τη δεησει μετα ευχαριστιας τα αιτηματα υμων γνωριζεσθω προς τον θεον</verse>
    <verse number="7">και η ειρηνη του θεου η υπερεχουσα παντα νουν φρουρησει τας καρδιας υμων και τα νοηματα υμων εν χριστω ιησου</verse>
    <verse number="8">το λοιπον αδελφοι οσα εστιν αληθη οσα σεμνα οσα δικαια οσα αγνα οσα προσφιλη οσα ευφημα ει τις αρετη και ει τις επαινος ταυτα λογιζεσθε</verse>
    <verse number="9">α και εμαθετε και παρελαβετε και ηκουσατε και ειδετε εν εμοι ταυτα πρασσετε και ο θεος της ειρηνης εσται μεθ υμων</verse>
    <verse number="10">εχαρην δε εν κυριω μεγαλως οτι ηδη ποτε ανεθαλετε το υπερ εμου φρονειν εφ ω και εφρονειτε ηκαιρεισθε δε</verse>
    <verse number="11">ουχ οτι καθ υστερησιν λεγω εγω γαρ εμαθον εν οις ειμι αυταρκης ειναι</verse>
    <verse number="12">οιδα {VAR1: δε } {VAR2: και } ταπεινουσθαι οιδα και περισσευειν εν παντι και εν πασιν μεμυημαι και χορταζεσθαι και πειναν και περισσευειν και υστερεισθαι</verse>
    <verse number="13">παντα ισχυω εν τω ενδυναμουντι με χριστω</verse>
    <verse number="14">πλην καλως εποιησατε συγκοινωνησαντες μου τη θλιψει</verse>
    <verse number="15">οιδατε δε και υμεις φιλιππησιοι οτι εν αρχη του ευαγγελιου οτε εξηλθον απο μακεδονιας ουδεμια μοι εκκλησια εκοινωνησεν εις λογον δοσεως και ληψεως ει μη υμεις μονοι</verse>
    <verse number="16">οτι και εν θεσσαλονικη και απαξ και δις εις την χρειαν μοι επεμψατε</verse>
    <verse number="17">ουχ οτι επιζητω το δομα αλλ επιζητω τον καρπον τον πλεοναζοντα εις λογον υμων</verse>
    <verse number="18">απεχω δε παντα και περισσευω πεπληρωμαι δεξαμενος παρα επαφροδιτου τα παρ υμων οσμην ευωδιας θυσιαν δεκτην ευαρεστον τω θεω</verse>
    <verse number="19">ο δε θεος μου πληρωσει πασαν χρειαν υμων κατα τον πλουτον αυτου εν δοξη εν χριστω ιησου</verse>
    <verse number="20">τω δε θεω και πατρι ημων η δοξα εις τους αιωνας των αιωνων αμην</verse>
    <verse number="21">ασπασασθε παντα αγιον εν χριστω ιησου ασπαζονται υμας οι συν εμοι αδελφοι</verse>
    <verse number="22">ασπαζονται υμας παντες οι αγιοι μαλιστα δε οι εκ της καισαρος οικιας</verse>
    <verse number="23">η χαρις του κυριου ημων ιησου χριστου μετα παντων υμων αμην [προς φιλιππησιους εγραφη απο ρωμης δι επαφροδιτου]</verse>
  </chapter>
</book>
