<?xml version="1.0" encoding="UTF-8"?>
<book version="receptus" name="galatas" chapters="6" verses="149" source="Textus Receptus" edition="Bíblia Pédia &amp;copy; 2010" abbrev="gl">
  <chapter number="1">
    <verse number="1">παυλος αποστολος ουκ απ ανθρωπων ουδε δι ανθρωπου αλλα δια ιησου χριστου και θεου πατρος του εγειραντος αυτον εκ νεκρων</verse>
    <verse number="2">και οι συν εμοι παντες αδελφοι ταις εκκλησιαις της γαλατιας</verse>
    <verse number="3">χαρις υμιν και ειρηνη απο θεου πατρος και κυριου ημων ιησου χριστου</verse>
    <verse number="4">του δοντος εαυτον υπερ των αμαρτιων ημων οπως εξεληται ημας εκ του ενεστωτος αιωνος πονηρου κατα το θελημα του θεου και πατρος ημων</verse>
    <verse number="5">ω η δοξα εις τους αιωνας των αιωνων αμην</verse>
    <verse number="6">θαυμαζω οτι ουτως ταχεως μετατιθεσθε απο του καλεσαντος υμας εν χαριτι χριστου εις ετερον ευαγγελιον</verse>
    <verse number="7">ο ουκ εστιν αλλο ει μη τινες εισιν οι ταρασσοντες υμας και θελοντες μεταστρεψαι το ευαγγελιον του χριστου</verse>
    <verse number="8">αλλα και εαν ημεις η αγγελος εξ ουρανου ευαγγελιζηται υμιν παρ ο ευηγγελισαμεθα υμιν αναθεμα εστω</verse>
    <verse number="9">ως προειρηκαμεν και αρτι παλιν λεγω ει τις υμας ευαγγελιζεται παρ ο παρελαβετε αναθεμα εστω</verse>
    <verse number="10">αρτι γαρ ανθρωπους πειθω η τον θεον η ζητω ανθρωποις αρεσκειν ει γαρ ετι ανθρωποις ηρεσκον χριστου δουλος ουκ αν ημην</verse>
    <verse number="11">γνωριζω δε υμιν αδελφοι το ευαγγελιον το ευαγγελισθεν υπ εμου οτι ουκ εστιν κατα ανθρωπον</verse>
    <verse number="12">ουδε γαρ εγω παρα ανθρωπου παρελαβον αυτο ουτε εδιδαχθην αλλα δι αποκαλυψεως ιησου χριστου</verse>
    <verse number="13">ηκουσατε γαρ την εμην αναστροφην ποτε εν τω ιουδαισμω οτι καθ υπερβολην εδιωκον την εκκλησιαν του θεου και επορθουν αυτην</verse>
    <verse number="14">και προεκοπτον εν τω ιουδαισμω υπερ πολλους συνηλικιωτας εν τω γενει μου περισσοτερως ζηλωτης υπαρχων των πατρικων μου παραδοσεων</verse>
    <verse number="15">οτε δε ευδοκησεν ο θεος ο αφορισας με εκ κοιλιας μητρος μου και καλεσας δια της χαριτος αυτου</verse>
    <verse number="16">αποκαλυψαι τον υιον αυτου εν εμοι ινα ευαγγελιζωμαι αυτον εν τοις εθνεσιν ευθεως ου προσανεθεμην σαρκι και αιματι</verse>
    <verse number="17">ουδε ανηλθον εις ιεροσολυμα προς τους προ εμου αποστολους αλλ απηλθον εις αραβιαν και παλιν υπεστρεψα εις δαμασκον</verse>
    <verse number="18">επειτα μετα ετη τρια ανηλθον εις ιεροσολυμα ιστορησαι πετρον και επεμεινα προς αυτον ημερας δεκαπεντε</verse>
    <verse number="19">ετερον δε των αποστολων ουκ ειδον ει μη ιακωβον τον αδελφον του κυριου</verse>
    <verse number="20">α δε γραφω υμιν ιδου ενωπιον του θεου οτι ου ψευδομαι</verse>
    <verse number="21">επειτα ηλθον εις τα κλιματα της συριας και της κιλικιας</verse>
    <verse number="22">ημην δε αγνοουμενος τω προσωπω ταις εκκλησιαις της ιουδαιας ταις εν χριστω</verse>
    <verse number="23">μονον δε ακουοντες ησαν οτι ο διωκων ημας ποτε νυν ευαγγελιζεται την πιστιν ην ποτε επορθει</verse>
    <verse number="24">και εδοξαζον εν εμοι τον θεον</verse>
  </chapter>
  <chapter number="2">
    <verse number="1">επειτα δια δεκατεσσαρων ετων παλιν ανεβην εις ιεροσολυμα μετα βαρναβα συμπαραλαβων και τιτον</verse>
    <verse number="2">ανεβην δε κατα αποκαλυψιν και ανεθεμην αυτοις το ευαγγελιον ο κηρυσσω εν τοις εθνεσιν κατ ιδιαν δε τοις δοκουσιν μηπως εις κενον τρεχω η εδραμον</verse>
    <verse number="3">αλλ ουδε τιτος ο συν εμοι ελλην ων ηναγκασθη περιτμηθηναι</verse>
    <verse number="4">δια δε τους παρεισακτους ψευδαδελφους οιτινες παρεισηλθον κατασκοπησαι την ελευθεριαν ημων ην εχομεν εν χριστω ιησου ινα ημας καταδουλωσωνται</verse>
    <verse number="5">οις ουδε προς ωραν ειξαμεν τη υποταγη ινα η αληθεια του ευαγγελιου διαμεινη προς υμας</verse>
    <verse number="6">απο δε των δοκουντων ειναι τι οποιοι ποτε ησαν ουδεν μοι διαφερει προσωπον θεος ανθρωπου ου λαμβανει εμοι γαρ οι δοκουντες ουδεν προσανεθεντο</verse>
    <verse number="7">αλλα τουναντιον ιδοντες οτι πεπιστευμαι το ευαγγελιον της ακροβυστιας καθως πετρος της περιτομης</verse>
    <verse number="8">ο γαρ ενεργησας πετρω εις αποστολην της περιτομης ενηργησεν και εμοι εις τα εθνη</verse>
    <verse number="9">και γνοντες την χαριν την δοθεισαν μοι ιακωβος και κηφας και ιωαννης οι δοκουντες στυλοι ειναι δεξιας εδωκαν εμοι και βαρναβα κοινωνιας ινα ημεις εις τα εθνη αυτοι δε εις την περιτομην</verse>
    <verse number="10">μονον των πτωχων ινα μνημονευωμεν ο και εσπουδασα αυτο τουτο ποιησαι</verse>
    <verse number="11">οτε δε ηλθεν πετρος εις αντιοχειαν κατα προσωπον αυτω αντεστην οτι κατεγνωσμενος ην</verse>
    <verse number="12">προ του γαρ ελθειν τινας απο ιακωβου μετα των εθνων συνησθιεν οτε δε ηλθον υπεστελλεν και αφωριζεν εαυτον φοβουμενος τους εκ περιτομης</verse>
    <verse number="13">και συνυπεκριθησαν αυτω και οι λοιποι ιουδαιοι ωστε και βαρναβας συναπηχθη αυτων τη υποκρισει</verse>
    <verse number="14">αλλ οτε ειδον οτι ουκ ορθοποδουσιν προς την αληθειαν του ευαγγελιου ειπον τω πετρω εμπροσθεν παντων ει συ ιουδαιος υπαρχων εθνικως ζης και ουκ ιουδαικως τι τα εθνη αναγκαζεις ιουδαιζειν</verse>
    <verse number="15">ημεις φυσει ιουδαιοι και ουκ εξ εθνων αμαρτωλοι</verse>
    <verse number="16">ειδοτες οτι ου δικαιουται ανθρωπος εξ εργων νομου εαν μη δια πιστεως ιησου χριστου και ημεις εις χριστον ιησουν επιστευσαμεν ινα δικαιωθωμεν εκ πιστεως χριστου και ουκ εξ εργων νομου διοτι ου δικαιωθησεται εξ εργων νομου πασα σαρξ</verse>
    <verse number="17">ει δε ζητουντες δικαιωθηναι εν χριστω ευρεθημεν και αυτοι αμαρτωλοι αρα χριστος αμαρτιας διακονος μη γενοιτο</verse>
    <verse number="18">ει γαρ α κατελυσα ταυτα παλιν οικοδομω παραβατην εμαυτον συνιστημι</verse>
    <verse number="19">εγω γαρ δια νομου νομω απεθανον ινα θεω ζησω</verse>
    <verse number="20">χριστω συνεσταυρωμαι ζω δε ουκετι εγω ζη δε εν εμοι χριστος ο δε νυν ζω εν σαρκι εν πιστει ζω τη του υιου του θεου του αγαπησαντος με και παραδοντος εαυτον υπερ εμου</verse>
    <verse number="21">ουκ αθετω την χαριν του θεου ει γαρ δια νομου δικαιοσυνη αρα χριστος δωρεαν απεθανεν</verse>
  </chapter>
  <chapter number="3">
    <verse number="1">ω ανοητοι γαλαται τις υμας εβασκανεν τη αληθεια μη πειθεσθαι οις κατ οφθαλμους ιησους χριστος προεγραφη εν υμιν εσταυρωμενος</verse>
    <verse number="2">τουτο μονον θελω μαθειν αφ υμων εξ εργων νομου το πνευμα ελαβετε η εξ ακοης πιστεως</verse>
    <verse number="3">ουτως ανοητοι εστε εναρξαμενοι πνευματι νυν σαρκι επιτελεισθε</verse>
    <verse number="4">τοσαυτα επαθετε εικη ειγε και εικη</verse>
    <verse number="5">ο ουν επιχορηγων υμιν το πνευμα και ενεργων δυναμεις εν υμιν εξ εργων νομου η εξ ακοης πιστεως</verse>
    <verse number="6">καθως αβρααμ επιστευσεν τω θεω και ελογισθη αυτω εις δικαιοσυνην</verse>
    <verse number="7">γινωσκετε αρα οτι οι εκ πιστεως ουτοι εισιν υιοι αβρααμ</verse>
    <verse number="8">προιδουσα δε η γραφη οτι εκ πιστεως δικαιοι τα εθνη ο θεος προευηγγελισατο τω αβρααμ οτι {VAR1: ενευλογηθησονται } {VAR2: ευλογηθησονται } εν σοι παντα τα εθνη</verse>
    <verse number="9">ωστε οι εκ πιστεως ευλογουνται συν τω πιστω αβρααμ</verse>
    <verse number="10">οσοι γαρ εξ εργων νομου εισιν υπο καταραν εισιν γεγραπται γαρ επικαταρατος πας ος ουκ εμμενει εν πασιν τοις γεγραμμενοις εν τω βιβλιω του νομου του ποιησαι αυτα</verse>
    <verse number="11">οτι δε εν νομω ουδεις δικαιουται παρα τω θεω δηλον οτι ο δικαιος εκ πιστεως ζησεται</verse>
    <verse number="12">ο δε νομος ουκ εστιν εκ πιστεως αλλ ο ποιησας αυτα ανθρωπος ζησεται εν αυτοις</verse>
    <verse number="13">χριστος ημας εξηγορασεν εκ της καταρας του νομου γενομενος υπερ ημων καταρα γεγραπται γαρ επικαταρατος πας ο κρεμαμενος επι ξυλου</verse>
    <verse number="14">ινα εις τα εθνη η ευλογια του αβρααμ γενηται εν χριστω ιησου ινα την επαγγελιαν του πνευματος λαβωμεν δια της πιστεως</verse>
    <verse number="15">αδελφοι κατα ανθρωπον λεγω ομως ανθρωπου κεκυρωμενην διαθηκην ουδεις αθετει η επιδιατασσεται</verse>
    <verse number="16">τω δε αβρααμ ερρηθησαν αι επαγγελιαι και τω σπερματι αυτου ου λεγει και τοις σπερμασιν ως επι πολλων αλλ ως εφ ενος και τω σπερματι σου ος εστιν χριστος</verse>
    <verse number="17">τουτο δε λεγω διαθηκην προκεκυρωμενην υπο του θεου εις χριστον ο μετα ετη τετρακοσια και τριακοντα γεγονως νομος ουκ ακυροι εις το καταργησαι την επαγγελιαν</verse>
    <verse number="18">ει γαρ εκ νομου η κληρονομια ουκετι εξ επαγγελιας τω δε αβρααμ δι επαγγελιας κεχαρισται ο θεος</verse>
    <verse number="19">τι ουν ο νομος των παραβασεων χαριν προσετεθη αχρις ου ελθη το σπερμα ω επηγγελται διαταγεις δι αγγελων εν χειρι μεσιτου</verse>
    <verse number="20">ο δε μεσιτης ενος ουκ εστιν ο δε θεος εις εστιν</verse>
    <verse number="21">ο ουν νομος κατα των επαγγελιων του θεου μη γενοιτο ει γαρ εδοθη νομος ο δυναμενος ζωοποιησαι οντως αν εκ νομου ην η δικαιοσυνη</verse>
    <verse number="22">αλλα συνεκλεισεν η γραφη τα παντα υπο αμαρτιαν ινα η επαγγελια εκ πιστεως ιησου χριστου δοθη τοις πιστευουσιν</verse>
    <verse number="23">προ του δε ελθειν την πιστιν υπο νομον εφρουρουμεθα συγκεκλεισμενοι εις την μελλουσαν πιστιν αποκαλυφθηναι</verse>
    <verse number="24">ωστε ο νομος παιδαγωγος ημων γεγονεν εις χριστον ινα εκ πιστεως δικαιωθωμεν</verse>
    <verse number="25">ελθουσης δε της πιστεως ουκετι υπο παιδαγωγον εσμεν</verse>
    <verse number="26">παντες γαρ υιοι θεου εστε δια της πιστεως εν χριστω ιησου</verse>
    <verse number="27">οσοι γαρ εις χριστον εβαπτισθητε χριστον ενεδυσασθε</verse>
    <verse number="28">ουκ ενι ιουδαιος ουδε ελλην ουκ ενι δουλος ουδε ελευθερος ουκ ενι αρσεν και θηλυ παντες γαρ υμεις εις εστε εν χριστω ιησου</verse>
    <verse number="29">ει δε υμεις χριστου αρα του αβρααμ σπερμα εστε και κατ επαγγελιαν κληρονομοι</verse>
  </chapter>
  <chapter number="4">
    <verse number="1">λεγω δε εφ οσον χρονον ο κληρονομος νηπιος εστιν ουδεν διαφερει δουλου κυριος παντων ων</verse>
    <verse number="2">αλλα υπο επιτροπους εστιν και οικονομους αχρι της προθεσμιας του πατρος</verse>
    <verse number="3">ουτως και ημεις οτε ημεν νηπιοι υπο τα στοιχεια του κοσμου ημεν δεδουλωμενοι</verse>
    <verse number="4">οτε δε ηλθεν το πληρωμα του χρονου εξαπεστειλεν ο θεος τον υιον αυτου γενομενον εκ γυναικος γενομενον υπο νομον</verse>
    <verse number="5">ινα τους υπο νομον εξαγοραση ινα την υιοθεσιαν απολαβωμεν</verse>
    <verse number="6">οτι δε εστε υιοι εξαπεστειλεν ο θεος το πνευμα του υιου αυτου εις τας καρδιας υμων κραζον αββα ο πατηρ</verse>
    <verse number="7">ωστε ουκετι ει δουλος αλλ υιος ει δε υιος και κληρονομος θεου δια χριστου</verse>
    <verse number="8">αλλα τοτε μεν ουκ ειδοτες θεον εδουλευσατε τοις μη φυσει ουσιν θεοις</verse>
    <verse number="9">νυν δε γνοντες θεον μαλλον δε γνωσθεντες υπο θεου πως επιστρεφετε παλιν επι τα ασθενη και πτωχα στοιχεια οις παλιν ανωθεν δουλευειν θελετε</verse>
    <verse number="10">ημερας παρατηρεισθε και μηνας και καιρους και ενιαυτους</verse>
    <verse number="11">φοβουμαι υμας μηπως εικη κεκοπιακα εις υμας</verse>
    <verse number="12">γινεσθε ως εγω οτι καγω ως υμεις αδελφοι δεομαι υμων ουδεν με ηδικησατε</verse>
    <verse number="13">οιδατε δε οτι δι ασθενειαν της σαρκος ευηγγελισαμην υμιν το προτερον</verse>
    <verse number="14">και τον πειρασμον μου τον εν τη σαρκι μου ουκ εξουθενησατε ουδε εξεπτυσατε αλλ ως αγγελον θεου εδεξασθε με ως χριστον ιησουν</verse>
    <verse number="15">τις ουν ην ο μακαρισμος υμων μαρτυρω γαρ υμιν οτι ει δυνατον τους οφθαλμους υμων εξορυξαντες αν εδωκατε μοι</verse>
    <verse number="16">ωστε εχθρος υμων γεγονα αληθευων υμιν</verse>
    <verse number="17">ζηλουσιν υμας ου καλως αλλα εκκλεισαι υμας θελουσιν ινα αυτους ζηλουτε</verse>
    <verse number="18">καλον δε το ζηλουσθαι εν καλω παντοτε και μη μονον εν τω παρειναι με προς υμας</verse>
    <verse number="19">τεκνια μου ους παλιν ωδινω αχρις ου μορφωθη χριστος εν υμιν</verse>
    <verse number="20">ηθελον δε παρειναι προς υμας αρτι και αλλαξαι την φωνην μου οτι απορουμαι εν υμιν</verse>
    <verse number="21">λεγετε μοι οι υπο νομον θελοντες ειναι τον νομον ουκ ακουετε</verse>
    <verse number="22">γεγραπται γαρ οτι αβρααμ δυο υιους εσχεν ενα εκ της παιδισκης και ενα εκ της ελευθερας</verse>
    <verse number="23">αλλ ο μεν εκ της παιδισκης κατα σαρκα γεγεννηται ο δε εκ της ελευθερας δια της επαγγελιας</verse>
    <verse number="24">ατινα εστιν αλληγορουμενα αυται γαρ εισιν αι δυο διαθηκαι μια μεν απο ορους σινα εις δουλειαν γεννωσα ητις εστιν αγαρ</verse>
    <verse number="25">το γαρ αγαρ σινα ορος εστιν εν τη αραβια συστοιχει δε τη νυν ιερουσαλημ δουλευει δε μετα των τεκνων αυτης</verse>
    <verse number="26">η δε ανω ιερουσαλημ ελευθερα εστιν ητις εστιν μητηρ παντων ημων</verse>
    <verse number="27">γεγραπται γαρ ευφρανθητι στειρα η ου τικτουσα ρηξον και βοησον η ουκ ωδινουσα οτι πολλα τα τεκνα της ερημου μαλλον η της εχουσης τον ανδρα</verse>
    <verse number="28">ημεις δε αδελφοι κατα ισαακ επαγγελιας τεκνα εσμεν</verse>
    <verse number="29">αλλ ωσπερ τοτε ο κατα σαρκα γεννηθεις εδιωκεν τον κατα πνευμα ουτως και νυν</verse>
    <verse number="30">αλλα τι λεγει η γραφη εκβαλε την παιδισκην και τον υιον αυτης ου γαρ μη κληρονομηση ο υιος της παιδισκης μετα του υιου της ελευθερας</verse>
    <verse number="31">αρα αδελφοι ουκ εσμεν παιδισκης τεκνα αλλα της ελευθερας</verse>
  </chapter>
  <chapter number="5">
    <verse number="1">τη ελευθερια ουν η χριστος ημας ηλευθερωσεν στηκετε και μη παλιν ζυγω δουλειας ενεχεσθε</verse>
    <verse number="2">ιδε εγω παυλος λεγω υμιν οτι εαν περιτεμνησθε χριστος υμας ουδεν ωφελησει</verse>
    <verse number="3">μαρτυρομαι δε παλιν παντι ανθρωπω περιτεμνομενω οτι οφειλετης εστιν ολον τον νομον ποιησαι</verse>
    <verse number="4">κατηργηθητε απο του χριστου οιτινες εν νομω δικαιουσθε της χαριτος εξεπεσατε</verse>
    <verse number="5">ημεις γαρ πνευματι εκ πιστεως ελπιδα δικαιοσυνης απεκδεχομεθα</verse>
    <verse number="6">εν γαρ χριστω ιησου ουτε περιτομη τι ισχυει ουτε ακροβυστια αλλα πιστις δι αγαπης ενεργουμενη</verse>
    <verse number="7">ετρεχετε καλως τις υμας ανεκοψεν τη αληθεια μη πειθεσθαι</verse>
    <verse number="8">η πεισμονη ουκ εκ του καλουντος υμας</verse>
    <verse number="9">μικρα ζυμη ολον το φυραμα ζυμοι</verse>
    <verse number="10">εγω πεποιθα εις υμας εν κυριω οτι ουδεν αλλο φρονησετε ο δε ταρασσων υμας βαστασει το κριμα οστις αν η</verse>
    <verse number="11">εγω δε αδελφοι ει περιτομην ετι κηρυσσω τι ετι διωκομαι αρα κατηργηται το σκανδαλον του σταυρου</verse>
    <verse number="12">οφελον και αποκοψονται οι αναστατουντες υμας</verse>
    <verse number="13">υμεις γαρ επ ελευθερια εκληθητε αδελφοι μονον μη την ελευθεριαν εις αφορμην τη σαρκι αλλα δια της αγαπης δουλευετε αλληλοις</verse>
    <verse number="14">ο γαρ πας νομος εν ενι λογω πληρουται εν τω αγαπησεις τον πλησιον σου ως εαυτον</verse>
    <verse number="15">ει δε αλληλους δακνετε και κατεσθιετε βλεπετε μη υπο αλληλων αναλωθητε</verse>
    <verse number="16">λεγω δε πνευματι περιπατειτε και επιθυμιαν σαρκος ου μη τελεσητε</verse>
    <verse number="17">η γαρ σαρξ επιθυμει κατα του πνευματος το δε πνευμα κατα της σαρκος ταυτα δε αντικειται αλληλοις ινα μη α αν θελητε ταυτα ποιητε</verse>
    <verse number="18">ει δε πνευματι αγεσθε ουκ εστε υπο νομον</verse>
    <verse number="19">φανερα δε εστιν τα εργα της σαρκος ατινα εστιν μοιχεια πορνεια ακαθαρσια ασελγεια</verse>
    <verse number="20">ειδωλολατρεια φαρμακεια εχθραι ερεις ζηλοι θυμοι εριθειαι διχοστασιαι αιρεσεις</verse>
    <verse number="21">φθονοι φονοι μεθαι κωμοι και τα ομοια τουτοις α προλεγω υμιν καθως και προειπον οτι οι τα τοιαυτα πρασσοντες βασιλειαν θεου ου κληρονομησουσιν</verse>
    <verse number="22">ο δε καρπος του πνευματος εστιν αγαπη χαρα ειρηνη μακροθυμια χρηστοτης αγαθωσυνη πιστις</verse>
    <verse number="23">πραοτης εγκρατεια κατα των τοιουτων ουκ εστιν νομος</verse>
    <verse number="24">οι δε του χριστου την σαρκα εσταυρωσαν συν τοις παθημασιν και ταις επιθυμιαις</verse>
    <verse number="25">ει ζωμεν πνευματι πνευματι και στοιχωμεν</verse>
    <verse number="26">μη γινωμεθα κενοδοξοι αλληλους προκαλουμενοι αλληλοις φθονουντες</verse>
  </chapter>
  <chapter number="6">
    <verse number="1">αδελφοι εαν και προληφθη ανθρωπος εν τινι παραπτωματι υμεις οι πνευματικοι καταρτιζετε τον τοιουτον εν πνευματι πραοτητος σκοπων σεαυτον μη και συ πειρασθης</verse>
    <verse number="2">αλληλων τα βαρη βασταζετε και ουτως αναπληρωσατε τον νομον του χριστου</verse>
    <verse number="3">ει γαρ δοκει τις ειναι τι μηδεν ων εαυτον φρεναπατα</verse>
    <verse number="4">το δε εργον εαυτου δοκιμαζετω εκαστος και τοτε εις εαυτον μονον το καυχημα εξει και ουκ εις τον ετερον</verse>
    <verse number="5">εκαστος γαρ το ιδιον φορτιον βαστασει</verse>
    <verse number="6">κοινωνειτω δε ο κατηχουμενος τον λογον τω κατηχουντι εν πασιν αγαθοις</verse>
    <verse number="7">μη πλανασθε θεος ου μυκτηριζεται ο γαρ εαν σπειρη ανθρωπος τουτο και θερισει</verse>
    <verse number="8">οτι ο σπειρων εις την σαρκα εαυτου εκ της σαρκος θερισει φθοραν ο δε σπειρων εις το πνευμα εκ του πνευματος θερισει ζωην αιωνιον</verse>
    <verse number="9">το δε καλον ποιουντες μη εκκακωμεν καιρω γαρ ιδιω θερισομεν μη εκλυομενοι</verse>
    <verse number="10">αρα ουν ως καιρον εχομεν εργαζωμεθα το αγαθον προς παντας μαλιστα δε προς τους οικειους της πιστεως</verse>
    <verse number="11">ιδετε πηλικοις υμιν γραμμασιν εγραψα τη εμη χειρι</verse>
    <verse number="12">οσοι θελουσιν ευπροσωπησαι εν σαρκι ουτοι αναγκαζουσιν υμας περιτεμνεσθαι μονον ινα μη τω σταυρω του χριστου διωκωνται</verse>
    <verse number="13">ουδε γαρ οι περιτεμνομενοι αυτοι νομον φυλασσουσιν αλλα θελουσιν υμας περιτεμνεσθαι ινα εν τη υμετερα σαρκι καυχησωνται</verse>
    <verse number="14">εμοι δε μη γενοιτο καυχασθαι ει μη εν τω σταυρω του κυριου ημων ιησου χριστου δι ου εμοι κοσμος εσταυρωται καγω τω κοσμω</verse>
    <verse number="15">εν γαρ χριστω ιησου ουτε περιτομη τι ισχυει ουτε ακροβυστια αλλα καινη κτισις</verse>
    <verse number="16">και οσοι τω κανονι τουτω στοιχησουσιν ειρηνη επ αυτους και ελεος και επι τον ισραηλ του θεου</verse>
    <verse number="17">του λοιπου κοπους μοι μηδεις παρεχετω εγω γαρ τα στιγματα του κυριου ιησου εν τω σωματι μου βασταζω</verse>
    <verse number="18">η χαρις του κυριου ημων ιησου χριστου μετα του πνευματος υμων αδελφοι αμην [προς γαλατας εγραφη απο ρωμης]</verse>
  </chapter>
</book>
