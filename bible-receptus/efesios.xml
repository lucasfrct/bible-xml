<?xml version="1.0" encoding="UTF-8"?>
<book version="receptus" name="efesios" chapters="6" verses="155" source="Textus Receptus" edition="Bíblia Pédia &amp;copy; 2010" abbrev="ef">
  <chapter number="1">
    <verse number="1">παυλος αποστολος ιησου χριστου δια θεληματος θεου τοις αγιοις τοις ουσιν εν εφεσω και πιστοις εν χριστω ιησου</verse>
    <verse number="2">χαρις υμιν και ειρηνη απο θεου πατρος ημων και κυριου ιησου χριστου</verse>
    <verse number="3">ευλογητος ο θεος και πατηρ του κυριου ημων ιησου χριστου ο ευλογησας ημας εν παση ευλογια πνευματικη εν τοις επουρανιοις {VAR2: εν } χριστω</verse>
    <verse number="4">καθως εξελεξατο ημας εν αυτω προ καταβολης κοσμου ειναι ημας αγιους και αμωμους κατενωπιον αυτου εν αγαπη</verse>
    <verse number="5">προορισας ημας εις υιοθεσιαν δια ιησου χριστου εις αυτον κατα την ευδοκιαν του θεληματος αυτου</verse>
    <verse number="6">εις επαινον δοξης της χαριτος αυτου εν η εχαριτωσεν ημας εν τω ηγαπημενω</verse>
    <verse number="7">εν ω εχομεν την απολυτρωσιν δια του αιματος αυτου την αφεσιν των παραπτωματων κατα τον πλουτον της χαριτος αυτου</verse>
    <verse number="8">ης επερισσευσεν εις ημας εν παση σοφια και φρονησει</verse>
    <verse number="9">γνωρισας ημιν το μυστηριον του θεληματος αυτου κατα την ευδοκιαν αυτου ην προεθετο εν αυτω</verse>
    <verse number="10">εις οικονομιαν του πληρωματος των καιρων ανακεφαλαιωσασθαι τα παντα εν τω χριστω τα τε εν τοις ουρανοις και τα επι της γης</verse>
    <verse number="11">εν αυτω εν ω και εκληρωθημεν προορισθεντες κατα προθεσιν του τα παντα ενεργουντος κατα την βουλην του θεληματος αυτου</verse>
    <verse number="12">εις το ειναι ημας εις επαινον της δοξης αυτου τους προηλπικοτας εν τω χριστω</verse>
    <verse number="13">εν ω και υμεις ακουσαντες τον λογον της αληθειας το ευαγγελιον της σωτηριας υμων εν ω και πιστευσαντες εσφραγισθητε τω πνευματι της επαγγελιας τω αγιω</verse>
    <verse number="14">ος εστιν αρραβων της κληρονομιας ημων εις απολυτρωσιν της περιποιησεως εις επαινον της δοξης αυτου</verse>
    <verse number="15">δια τουτο καγω ακουσας την καθ υμας πιστιν εν τω κυριω ιησου και την αγαπην την εις παντας τους αγιους</verse>
    <verse number="16">ου παυομαι ευχαριστων υπερ υμων μνειαν υμων ποιουμενος επι των προσευχων μου</verse>
    <verse number="17">ινα ο θεος του κυριου ημων ιησου χριστου ο πατηρ της δοξης δωη υμιν πνευμα σοφιας και αποκαλυψεως εν επιγνωσει αυτου</verse>
    <verse number="18">πεφωτισμενους τους οφθαλμους της διανοιας υμων εις το ειδεναι υμας τις εστιν η ελπις της κλησεως αυτου και τις ο πλουτος της δοξης της κληρονομιας αυτου εν τοις αγιοις</verse>
    <verse number="19">και τι το υπερβαλλον μεγεθος της δυναμεως αυτου εις ημας τους πιστευοντας κατα την ενεργειαν του κρατους της ισχυος αυτου</verse>
    <verse number="20">ην ενηργησεν εν τω χριστω εγειρας αυτον εκ νεκρων και εκαθισεν εν δεξια αυτου εν τοις επουρανιοις</verse>
    <verse number="21">υπερανω πασης αρχης και εξουσιας και δυναμεως και κυριοτητος και παντος ονοματος ονομαζομενου ου μονον εν τω αιωνι τουτω αλλα και εν τω μελλοντι</verse>
    <verse number="22">και παντα υπεταξεν υπο τους ποδας αυτου και αυτον εδωκεν κεφαλην υπερ παντα τη εκκλησια</verse>
    <verse number="23">ητις εστιν το σωμα αυτου το πληρωμα του παντα εν πασιν πληρουμενου</verse>
  </chapter>
  <chapter number="2">
    <verse number="1">και υμας οντας νεκρους τοις παραπτωμασιν και ταις αμαρτιαις</verse>
    <verse number="2">εν αις ποτε περιεπατησατε κατα τον αιωνα του κοσμου τουτου κατα τον αρχοντα της εξουσιας του αερος του πνευματος του νυν ενεργουντος εν τοις υιοις της απειθειας</verse>
    <verse number="3">εν οις και ημεις παντες ανεστραφημεν ποτε εν ταις επιθυμιαις της σαρκος ημων ποιουντες τα θεληματα της σαρκος και των διανοιων και ημεν τεκνα φυσει οργης ως και οι λοιποι</verse>
    <verse number="4">ο δε θεος πλουσιος ων εν ελεει δια την πολλην αγαπην αυτου ην ηγαπησεν ημας</verse>
    <verse number="5">και οντας ημας νεκρους τοις παραπτωμασιν συνεζωοποιησεν τω χριστω χαριτι εστε σεσωσμενοι</verse>
    <verse number="6">και συνηγειρεν και συνεκαθισεν εν τοις επουρανιοις εν χριστω ιησου</verse>
    <verse number="7">ινα ενδειξηται εν τοις αιωσιν τοις επερχομενοις τον υπερβαλλοντα πλουτον της χαριτος αυτου εν χρηστοτητι εφ ημας εν χριστω ιησου</verse>
    <verse number="8">τη γαρ χαριτι εστε σεσωσμενοι δια της πιστεως και τουτο ουκ εξ υμων θεου το δωρον</verse>
    <verse number="9">ουκ εξ εργων ινα μη τις καυχησηται</verse>
    <verse number="10">αυτου γαρ εσμεν ποιημα κτισθεντες εν χριστω ιησου επι εργοις αγαθοις οις προητοιμασεν ο θεος ινα εν αυτοις περιπατησωμεν</verse>
    <verse number="11">διο μνημονευετε οτι υμεις ποτε τα εθνη εν σαρκι οι λεγομενοι ακροβυστια υπο της λεγομενης περιτομης εν σαρκι χειροποιητου</verse>
    <verse number="12">οτι ητε εν τω καιρω εκεινω χωρις χριστου απηλλοτριωμενοι της πολιτειας του ισραηλ και ξενοι των διαθηκων της επαγγελιας ελπιδα μη εχοντες και αθεοι εν τω κοσμω</verse>
    <verse number="13">νυνι δε εν χριστω ιησου υμεις οι ποτε οντες μακραν εγγυς εγενηθητε εν τω αιματι του χριστου</verse>
    <verse number="14">αυτος γαρ εστιν η ειρηνη ημων ο ποιησας τα αμφοτερα εν και το μεσοτοιχον του φραγμου λυσας</verse>
    <verse number="15">την εχθραν εν τη σαρκι αυτου τον νομον των εντολων εν δογμασιν καταργησας ινα τους δυο κτιση εν εαυτω εις ενα καινον ανθρωπον ποιων ειρηνην</verse>
    <verse number="16">και αποκαταλλαξη τους αμφοτερους εν ενι σωματι τω θεω δια του σταυρου αποκτεινας την εχθραν εν αυτω</verse>
    <verse number="17">και ελθων ευηγγελισατο ειρηνην υμιν τοις μακραν και τοις εγγυς</verse>
    <verse number="18">οτι δι αυτου εχομεν την προσαγωγην οι αμφοτεροι εν ενι πνευματι προς τον πατερα</verse>
    <verse number="19">αρα ουν ουκετι εστε ξενοι και παροικοι αλλα συμπολιται των αγιων και οικειοι του θεου</verse>
    <verse number="20">εποικοδομηθεντες επι τω θεμελιω των αποστολων και προφητων οντος ακρογωνιαιου αυτου ιησου χριστου</verse>
    <verse number="21">εν ω πασα η οικοδομη συναρμολογουμενη αυξει εις ναον αγιον εν κυριω</verse>
    <verse number="22">εν ω και υμεις συνοικοδομεισθε εις κατοικητηριον του θεου εν πνευματι</verse>
  </chapter>
  <chapter number="3">
    <verse number="1">τουτου χαριν εγω παυλος ο δεσμιος του χριστου ιησου υπερ υμων των εθνων</verse>
    <verse number="2">ειγε ηκουσατε την οικονομιαν της χαριτος του θεου της δοθεισης μοι εις υμας</verse>
    <verse number="3">οτι κατα αποκαλυψιν εγνωρισεν μοι το μυστηριον καθως προεγραψα εν ολιγω</verse>
    <verse number="4">προς ο δυνασθε αναγινωσκοντες νοησαι την συνεσιν μου εν τω μυστηριω του χριστου</verse>
    <verse number="5">ο εν ετεραις γενεαις ουκ εγνωρισθη τοις υιοις των ανθρωπων ως νυν απεκαλυφθη τοις αγιοις αποστολοις αυτου και προφηταις εν πνευματι</verse>
    <verse number="6">ειναι τα εθνη συγκληρονομα και συσσωμα και συμμετοχα της επαγγελιας αυτου εν τω χριστω δια του ευαγγελιου</verse>
    <verse number="7">ου εγενομην διακονος κατα την δωρεαν της χαριτος του θεου την δοθεισαν μοι κατα την ενεργειαν της δυναμεως αυτου</verse>
    <verse number="8">εμοι τω ελαχιστοτερω παντων των αγιων εδοθη η χαρις αυτη εν τοις εθνεσιν ευαγγελισασθαι τον ανεξιχνιαστον πλουτον του χριστου</verse>
    <verse number="9">και φωτισαι παντας τις η κοινωνια του μυστηριου του αποκεκρυμμενου απο των αιωνων εν τω θεω τω τα παντα κτισαντι δια ιησου χριστου</verse>
    <verse number="10">ινα γνωρισθη νυν ταις αρχαις και ταις εξουσιαις εν τοις επουρανιοις δια της εκκλησιας η πολυποικιλος σοφια του θεου</verse>
    <verse number="11">κατα προθεσιν των αιωνων ην εποιησεν εν χριστω ιησου τω κυριω ημων</verse>
    <verse number="12">εν ω εχομεν την παρρησιαν και την προσαγωγην εν πεποιθησει δια της πιστεως αυτου</verse>
    <verse number="13">διο αιτουμαι μη εκκακειν εν ταις θλιψεσιν μου υπερ υμων ητις εστιν δοξα υμων</verse>
    <verse number="14">τουτου χαριν καμπτω τα γονατα μου προς τον πατερα του κυριου ημων ιησου χριστου</verse>
    <verse number="15">εξ ου πασα πατρια εν ουρανοις και επι γης ονομαζεται</verse>
    <verse number="16">ινα δωη υμιν κατα τον πλουτον της δοξης αυτου δυναμει κραταιωθηναι δια του πνευματος αυτου εις τον εσω ανθρωπον</verse>
    <verse number="17">κατοικησαι τον χριστον δια της πιστεως εν ταις καρδιαις υμων</verse>
    <verse number="18">εν αγαπη ερριζωμενοι και τεθεμελιωμενοι ινα εξισχυσητε καταλαβεσθαι συν πασιν τοις αγιοις τι το πλατος και μηκος και βαθος και υψος</verse>
    <verse number="19">γνωναι τε την υπερβαλλουσαν της γνωσεως αγαπην του χριστου ινα πληρωθητε εις παν το πληρωμα του θεου</verse>
    <verse number="20">τω δε δυναμενω υπερ παντα ποιησαι υπερ εκπερισσου ων αιτουμεθα η νοουμεν κατα την δυναμιν την ενεργουμενην εν ημιν</verse>
    <verse number="21">αυτω η δοξα εν τη εκκλησια εν χριστω ιησου εις πασας τας γενεας του αιωνος των αιωνων αμην</verse>
  </chapter>
  <chapter number="4">
    <verse number="1">παρακαλω ουν υμας εγω ο δεσμιος εν κυριω αξιως περιπατησαι της κλησεως ης εκληθητε</verse>
    <verse number="2">μετα πασης ταπεινοφροσυνης και πραοτητος μετα μακροθυμιας ανεχομενοι αλληλων εν αγαπη</verse>
    <verse number="3">σπουδαζοντες τηρειν την ενοτητα του πνευματος εν τω συνδεσμω της ειρηνης</verse>
    <verse number="4">εν σωμα και εν πνευμα καθως και εκληθητε εν μια ελπιδι της κλησεως υμων</verse>
    <verse number="5">εις κυριος μια πιστις εν βαπτισμα</verse>
    <verse number="6">εις θεος και πατηρ παντων ο επι παντων και δια παντων και εν πασιν υμιν</verse>
    <verse number="7">ενι δε εκαστω ημων εδοθη η χαρις κατα το μετρον της δωρεας του χριστου</verse>
    <verse number="8">διο λεγει αναβας εις υψος ηχμαλωτευσεν αιχμαλωσιαν και εδωκεν δοματα τοις ανθρωποις</verse>
    <verse number="9">το δε ανεβη τι εστιν ει μη οτι και κατεβη πρωτον εις τα κατωτερα μερη της γης</verse>
    <verse number="10">ο καταβας αυτος εστιν και ο αναβας υπερανω παντων των ουρανων ινα πληρωση τα παντα</verse>
    <verse number="11">και αυτος εδωκεν τους μεν αποστολους τους δε προφητας τους δε ευαγγελιστας τους δε ποιμενας και διδασκαλους</verse>
    <verse number="12">προς τον καταρτισμον των αγιων εις εργον διακονιας εις οικοδομην του σωματος του χριστου</verse>
    <verse number="13">μεχρι καταντησωμεν οι παντες εις την ενοτητα της πιστεως και της επιγνωσεως του υιου του θεου εις ανδρα τελειον εις μετρον ηλικιας του πληρωματος του χριστου</verse>
    <verse number="14">ινα μηκετι ωμεν νηπιοι κλυδωνιζομενοι και περιφερομενοι παντι ανεμω της διδασκαλιας εν τη κυβεια των ανθρωπων εν πανουργια προς την μεθοδειαν της πλανης</verse>
    <verse number="15">αληθευοντες δε εν αγαπη αυξησωμεν εις αυτον τα παντα ος εστιν η κεφαλη ο χριστος</verse>
    <verse number="16">εξ ου παν το σωμα συναρμολογουμενον και συμβιβαζομενον δια πασης αφης της επιχορηγιας κατ ενεργειαν εν μετρω ενος εκαστου μερους την αυξησιν του σωματος ποιειται εις οικοδομην εαυτου εν αγαπη</verse>
    <verse number="17">τουτο ουν λεγω και μαρτυρομαι εν κυριω μηκετι υμας περιπατειν καθως και τα λοιπα εθνη περιπατει εν ματαιοτητι του νοος αυτων</verse>
    <verse number="18">εσκοτισμενοι τη διανοια οντες απηλλοτριωμενοι της ζωης του θεου δια την αγνοιαν την ουσαν εν αυτοις δια την πωρωσιν της καρδιας αυτων</verse>
    <verse number="19">οιτινες απηλγηκοτες εαυτους παρεδωκαν τη ασελγεια εις εργασιαν ακαθαρσιας πασης εν πλεονεξια</verse>
    <verse number="20">υμεις δε ουχ ουτως εμαθετε τον χριστον</verse>
    <verse number="21">ειγε αυτον ηκουσατε και εν αυτω εδιδαχθητε καθως εστιν αληθεια εν τω ιησου</verse>
    <verse number="22">αποθεσθαι υμας κατα την προτεραν αναστροφην τον παλαιον ανθρωπον τον φθειρομενον κατα τας επιθυμιας της απατης</verse>
    <verse number="23">ανανεουσθαι δε τω πνευματι του νοος υμων</verse>
    <verse number="24">και ενδυσασθαι τον καινον ανθρωπον τον κατα θεον κτισθεντα εν δικαιοσυνη και οσιοτητι της αληθειας</verse>
    <verse number="25">διο αποθεμενοι το ψευδος λαλειτε αληθειαν εκαστος μετα του πλησιον αυτου οτι εσμεν αλληλων μελη</verse>
    <verse number="26">οργιζεσθε και μη αμαρτανετε ο ηλιος μη επιδυετω επι τω παροργισμω υμων</verse>
    <verse number="27">μητε διδοτε τοπον τω διαβολω</verse>
    <verse number="28">ο κλεπτων μηκετι κλεπτετω μαλλον δε κοπιατω εργαζομενος το αγαθον ταις χερσιν ινα εχη μεταδιδοναι τω χρειαν εχοντι</verse>
    <verse number="29">πας λογος σαπρος εκ του στοματος υμων μη εκπορευεσθω αλλ ει τις αγαθος προς οικοδομην της χρειας ινα δω χαριν τοις ακουουσιν</verse>
    <verse number="30">και μη λυπειτε το πνευμα το αγιον του θεου εν ω εσφραγισθητε εις ημεραν απολυτρωσεως</verse>
    <verse number="31">πασα πικρια και θυμος και οργη και κραυγη και βλασφημια αρθητω αφ υμων συν παση κακια</verse>
    <verse number="32">γινεσθε δε εις αλληλους χρηστοι ευσπλαγχνοι χαριζομενοι εαυτοις καθως και ο θεος εν χριστω εχαρισατο υμιν</verse>
  </chapter>
  <chapter number="5">
    <verse number="1">γινεσθε ουν μιμηται του θεου ως τεκνα αγαπητα</verse>
    <verse number="2">και περιπατειτε εν αγαπη καθως και ο χριστος ηγαπησεν ημας και παρεδωκεν εαυτον υπερ ημων προσφοραν και θυσιαν τω θεω εις οσμην ευωδιας</verse>
    <verse number="3">πορνεια δε και πασα ακαθαρσια η πλεονεξια μηδε ονομαζεσθω εν υμιν καθως πρεπει αγιοις</verse>
    <verse number="4">και αισχροτης και μωρολογια η ευτραπελια τα ουκ ανηκοντα αλλα μαλλον ευχαριστια</verse>
    <verse number="5">τουτο γαρ εστε γινωσκοντες οτι πας πορνος η ακαθαρτος η πλεονεκτης ος εστιν ειδωλολατρης ουκ εχει κληρονομιαν εν τη βασιλεια του χριστου και θεου</verse>
    <verse number="6">μηδεις υμας απατατω κενοις λογοις δια ταυτα γαρ ερχεται η οργη του θεου επι τους υιους της απειθειας</verse>
    <verse number="7">μη ουν γινεσθε συμμετοχοι αυτων</verse>
    <verse number="8">ητε γαρ ποτε σκοτος νυν δε φως εν κυριω ως τεκνα φωτος περιπατειτε</verse>
    <verse number="9">ο γαρ καρπος του πνευματος εν παση αγαθωσυνη και δικαιοσυνη και αληθεια</verse>
    <verse number="10">δοκιμαζοντες τι εστιν ευαρεστον τω κυριω</verse>
    <verse number="11">και μη συγκοινωνειτε τοις εργοις τοις ακαρποις του σκοτους μαλλον δε και ελεγχετε</verse>
    <verse number="12">τα γαρ κρυφη γινομενα υπ αυτων αισχρον εστιν και λεγειν</verse>
    <verse number="13">τα δε παντα ελεγχομενα υπο του φωτος φανερουται παν γαρ το φανερουμενον φως εστιν</verse>
    <verse number="14">διο λεγει εγειραι ο καθευδων και αναστα εκ των νεκρων και επιφαυσει σοι ο χριστος</verse>
    <verse number="15">βλεπετε ουν πως ακριβως περιπατειτε μη ως ασοφοι αλλ ως σοφοι</verse>
    <verse number="16">εξαγοραζομενοι τον καιρον οτι αι ημεραι πονηραι εισιν</verse>
    <verse number="17">δια τουτο μη γινεσθε αφρονες αλλα συνιεντες τι το θελημα του κυριου</verse>
    <verse number="18">και μη μεθυσκεσθε οινω εν ω εστιν ασωτια αλλα πληρουσθε εν πνευματι</verse>
    <verse number="19">λαλουντες εαυτοις ψαλμοις και υμνοις και ωδαις πνευματικαις αδοντες και ψαλλοντες εν τη καρδια υμων τω κυριω</verse>
    <verse number="20">ευχαριστουντες παντοτε υπερ παντων εν ονοματι του κυριου ημων ιησου χριστου τω θεω και πατρι</verse>
    <verse number="21">υποτασσομενοι αλληλοις εν φοβω θεου</verse>
    <verse number="22">αι γυναικες τοις ιδιοις ανδρασιν υποτασσεσθε ως τω κυριω</verse>
    <verse number="23">οτι ο ανηρ εστιν κεφαλη της γυναικος ως και ο χριστος κεφαλη της εκκλησιας και αυτος εστιν σωτηρ του σωματος</verse>
    <verse number="24">αλλ ωσπερ η εκκλησια υποτασσεται τω χριστω ουτως και αι γυναικες τοις ιδιοις ανδρασιν εν παντι</verse>
    <verse number="25">οι ανδρες αγαπατε τας γυναικας εαυτων καθως και ο χριστος ηγαπησεν την εκκλησιαν και εαυτον παρεδωκεν υπερ αυτης</verse>
    <verse number="26">ινα αυτην αγιαση καθαρισας τω λουτρω του υδατος εν ρηματι</verse>
    <verse number="27">ινα παραστηση αυτην εαυτω ενδοξον την εκκλησιαν μη εχουσαν σπιλον η ρυτιδα η τι των τοιουτων αλλ ινα η αγια και αμωμος</verse>
    <verse number="28">ουτως οφειλουσιν οι ανδρες αγαπαν τας εαυτων γυναικας ως τα εαυτων σωματα ο αγαπων την εαυτου γυναικα εαυτον αγαπα</verse>
    <verse number="29">ουδεις γαρ ποτε την εαυτου σαρκα εμισησεν αλλ εκτρεφει και θαλπει αυτην καθως και ο κυριος την εκκλησιαν</verse>
    <verse number="30">οτι μελη εσμεν του σωματος αυτου εκ της σαρκος αυτου και εκ των οστεων αυτου</verse>
    <verse number="31">αντι τουτου καταλειψει ανθρωπος τον πατερα αυτου και την μητερα και προσκολληθησεται προς την γυναικα αυτου και εσονται οι δυο εις σαρκα μιαν</verse>
    <verse number="32">το μυστηριον τουτο μεγα εστιν εγω δε λεγω εις χριστον και εις την εκκλησιαν</verse>
    <verse number="33">πλην και υμεις οι καθ ενα εκαστος την εαυτου γυναικα ουτως αγαπατω ως εαυτον η δε γυνη ινα φοβηται τον ανδρα</verse>
  </chapter>
  <chapter number="6">
    <verse number="1">τα τεκνα υπακουετε τοις γονευσιν υμων εν κυριω τουτο γαρ εστιν δικαιον</verse>
    <verse number="2">τιμα τον πατερα σου και την μητερα ητις εστιν εντολη πρωτη εν επαγγελια</verse>
    <verse number="3">ινα ευ σοι γενηται και εση μακροχρονιος επι της γης</verse>
    <verse number="4">και οι πατερες μη παροργιζετε τα τεκνα υμων αλλ εκτρεφετε αυτα εν παιδεια και νουθεσια κυριου</verse>
    <verse number="5">οι δουλοι υπακουετε τοις κυριοις κατα σαρκα μετα φοβου και τρομου εν απλοτητι της καρδιας υμων ως τω χριστω</verse>
    <verse number="6">μη κατ οφθαλμοδουλειαν ως ανθρωπαρεσκοι αλλ ως δουλοι του χριστου ποιουντες το θελημα του θεου εκ ψυχης</verse>
    <verse number="7">μετ ευνοιας δουλευοντες {VAR2: ως } τω κυριω και ουκ ανθρωποις</verse>
    <verse number="8">ειδοτες οτι ο εαν τι εκαστος ποιηση αγαθον τουτο κομιειται παρα του κυριου ειτε δουλος ειτε ελευθερος</verse>
    <verse number="9">και οι κυριοι τα αυτα ποιειτε προς αυτους ανιεντες την απειλην ειδοτες οτι και υμων αυτων ο κυριος εστιν εν ουρανοις και προσωποληψια ουκ εστιν παρ αυτω</verse>
    <verse number="10">το λοιπον αδελφοι μου ενδυναμουσθε εν κυριω και εν τω κρατει της ισχυος αυτου</verse>
    <verse number="11">ενδυσασθε την πανοπλιαν του θεου προς το δυνασθαι υμας στηναι προς τας μεθοδειας του διαβολου</verse>
    <verse number="12">οτι ουκ εστιν ημιν η παλη προς αιμα και σαρκα αλλα προς τας αρχας προς τας εξουσιας προς τους κοσμοκρατορας του σκοτους του αιωνος τουτου προς τα πνευματικα της πονηριας εν τοις επουρανιοις</verse>
    <verse number="13">δια τουτο αναλαβετε την πανοπλιαν του θεου ινα δυνηθητε αντιστηναι εν τη ημερα τη πονηρα και απαντα κατεργασαμενοι στηναι</verse>
    <verse number="14">στητε ουν περιζωσαμενοι την οσφυν υμων εν αληθεια και ενδυσαμενοι τον θωρακα της δικαιοσυνης</verse>
    <verse number="15">και υποδησαμενοι τους ποδας εν ετοιμασια του ευαγγελιου της ειρηνης</verse>
    <verse number="16">επι πασιν αναλαβοντες τον θυρεον της πιστεως εν ω δυνησεσθε παντα τα βελη του πονηρου τα πεπυρωμενα σβεσαι</verse>
    <verse number="17">και την περικεφαλαιαν του σωτηριου δεξασθε και την μαχαιραν του πνευματος ο εστιν ρημα θεου</verse>
    <verse number="18">δια πασης προσευχης και δεησεως προσευχομενοι εν παντι καιρω εν πνευματι και εις αυτο τουτο αγρυπνουντες εν παση προσκαρτερησει και δεησει περι παντων των αγιων</verse>
    <verse number="19">και υπερ εμου ινα μοι δοθειη λογος εν ανοιξει του στοματος μου εν παρρησια γνωρισαι το μυστηριον του ευαγγελιου</verse>
    <verse number="20">υπερ ου πρεσβευω εν αλυσει ινα εν αυτω παρρησιασωμαι ως δει με λαλησαι</verse>
    <verse number="21">ινα δε ειδητε και υμεις τα κατ εμε τι πρασσω παντα υμιν γνωρισει τυχικος ο αγαπητος αδελφος και πιστος διακονος εν κυριω</verse>
    <verse number="22">ον επεμψα προς υμας εις αυτο τουτο ινα γνωτε τα περι ημων και παρακαλεση τας καρδιας υμων</verse>
    <verse number="23">ειρηνη τοις αδελφοις και αγαπη μετα πιστεως απο θεου πατρος και κυριου ιησου χριστου</verse>
    <verse number="24">η χαρις μετα παντων των αγαπωντων τον κυριον ημων ιησουν χριστον εν αφθαρσια {VAR1: αμην } [προς εφεσιους εγραφη απο ρωμης δια τυχικου]</verse>
  </chapter>
</book>
