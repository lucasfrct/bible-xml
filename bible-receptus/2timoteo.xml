<?xml version="1.0" encoding="UTF-8"?>
<book version="receptus" name="2timoteo" chapters="4" verses="83" source="Textus Receptus" edition="Bíblia Pédia &amp;copy; 2010" abbrev="2tm">
  <chapter number="1">
    <verse number="1">παυλος αποστολος ιησου χριστου δια θεληματος θεου κατ επαγγελιαν ζωης της εν χριστω ιησου</verse>
    <verse number="2">τιμοθεω αγαπητω τεκνω χαρις ελεος ειρηνη απο θεου πατρος και χριστου ιησου του κυριου ημων</verse>
    <verse number="3">χαριν εχω τω θεω ω λατρευω απο προγονων εν καθαρα συνειδησει ως αδιαλειπτον εχω την περι σου μνειαν εν ταις δεησεσιν μου νυκτος και ημερας</verse>
    <verse number="4">επιποθων σε ιδειν μεμνημενος σου των δακρυων ινα χαρας πληρωθω</verse>
    <verse number="5">υπομνησιν λαμβανων της εν σοι ανυποκριτου πιστεως ητις ενωκησεν πρωτον εν τη μαμμη σου λωιδι και τη μητρι σου {VAR1: ευνεικη } {VAR2: ευνικη } πεπεισμαι δε οτι και εν σοι</verse>
    <verse number="6">δι ην αιτιαν αναμιμνησκω σε αναζωπυρειν το χαρισμα του θεου ο εστιν εν σοι δια της επιθεσεως των χειρων μου</verse>
    <verse number="7">ου γαρ εδωκεν ημιν ο θεος πνευμα δειλιας αλλα δυναμεως και αγαπης και σωφρονισμου</verse>
    <verse number="8">μη ουν επαισχυνθης το μαρτυριον του κυριου ημων μηδε εμε τον δεσμιον αυτου αλλα συγκακοπαθησον τω ευαγγελιω κατα δυναμιν θεου</verse>
    <verse number="9">του σωσαντος ημας και καλεσαντος κλησει αγια ου κατα τα εργα ημων αλλα κατ ιδιαν προθεσιν και χαριν την δοθεισαν ημιν εν χριστω ιησου προ χρονων αιωνιων</verse>
    <verse number="10">φανερωθεισαν δε νυν δια της επιφανειας του σωτηρος ημων ιησου χριστου καταργησαντος μεν τον θανατον φωτισαντος δε ζωην και αφθαρσιαν δια του ευαγγελιου</verse>
    <verse number="11">εις ο ετεθην εγω κηρυξ και αποστολος και διδασκαλος εθνων</verse>
    <verse number="12">δι ην αιτιαν και ταυτα πασχω αλλ ουκ επαισχυνομαι οιδα γαρ ω πεπιστευκα και πεπεισμαι οτι δυνατος εστιν την παραθηκην μου φυλαξαι εις εκεινην την ημεραν</verse>
    <verse number="13">υποτυπωσιν εχε υγιαινοντων λογων ων παρ εμου ηκουσας εν πιστει και αγαπη τη εν χριστω ιησου</verse>
    <verse number="14">την καλην παρακαταθηκην φυλαξον δια πνευματος αγιου του ενοικουντος εν ημιν</verse>
    <verse number="15">οιδας τουτο οτι απεστραφησαν με παντες οι εν τη ασια ων εστιν φυγελλος και ερμογενης</verse>
    <verse number="16">δωη ελεος ο κυριος τω ονησιφορου οικω οτι πολλακις με ανεψυξεν και την αλυσιν μου ουκ επησχυνθη</verse>
    <verse number="17">αλλα γενομενος εν ρωμη σπουδαιοτερον εζητησεν με και ευρεν</verse>
    <verse number="18">δωη αυτω ο κυριος ευρειν ελεος παρα κυριου εν εκεινη τη ημερα και οσα εν εφεσω διηκονησεν βελτιον συ γινωσκεις</verse>
  </chapter>
  <chapter number="2">
    <verse number="1">συ ουν τεκνον μου ενδυναμου εν τη χαριτι τη εν χριστω ιησου</verse>
    <verse number="2">και α ηκουσας παρ εμου δια πολλων μαρτυρων ταυτα παραθου πιστοις ανθρωποις οιτινες ικανοι εσονται και ετερους διδαξαι</verse>
    <verse number="3">συ ουν κακοπαθησον ως καλος στρατιωτης ιησου χριστου</verse>
    <verse number="4">ουδεις στρατευομενος εμπλεκεται ταις του βιου πραγματειαις ινα τω στρατολογησαντι αρεση</verse>
    <verse number="5">εαν δε και αθλη τις ου στεφανουται εαν μη νομιμως αθληση</verse>
    <verse number="6">τον κοπιωντα γεωργον δει πρωτον των καρπων μεταλαμβανειν</verse>
    <verse number="7">νοει α λεγω δωη γαρ σοι ο κυριος συνεσιν εν πασιν</verse>
    <verse number="8">μνημονευε ιησουν χριστον εγηγερμενον εκ νεκρων εκ σπερματος δαβιδ κατα το ευαγγελιον μου</verse>
    <verse number="9">εν ω κακοπαθω μεχρι δεσμων ως κακουργος αλλ ο λογος του θεου ου δεδεται</verse>
    <verse number="10">δια τουτο παντα υπομενω δια τους εκλεκτους ινα και αυτοι σωτηριας τυχωσιν της εν χριστω ιησου μετα δοξης αιωνιου</verse>
    <verse number="11">πιστος ο λογος ει γαρ συναπεθανομεν και συζησομεν</verse>
    <verse number="12">ει υπομενομεν και συμβασιλευσομεν ει αρνουμεθα κακεινος αρνησεται ημας</verse>
    <verse number="13">ει απιστουμεν εκεινος πιστος μενει αρνησασθαι εαυτον ου δυναται</verse>
    <verse number="14">ταυτα υπομιμνησκε διαμαρτυρομενος ενωπιον του κυριου μη λογομαχειν εις ουδεν χρησιμον επι καταστροφη των ακουοντων</verse>
    <verse number="15">σπουδασον σεαυτον δοκιμον παραστησαι τω θεω εργατην ανεπαισχυντον ορθοτομουντα τον λογον της αληθειας</verse>
    <verse number="16">τας δε βεβηλους κενοφωνιας περιιστασο επι πλειον γαρ προκοψουσιν ασεβειας</verse>
    <verse number="17">και ο λογος αυτων ως γαγγραινα νομην εξει ων εστιν υμεναιος και φιλητος</verse>
    <verse number="18">οιτινες περι την αληθειαν ηστοχησαν λεγοντες την αναστασιν ηδη γεγονεναι και ανατρεπουσιν την τινων πιστιν</verse>
    <verse number="19">ο μεντοι στερεος θεμελιος του θεου εστηκεν εχων την σφραγιδα ταυτην εγνω κυριος τους οντας αυτου και αποστητω απο αδικιας πας ο ονομαζων το ονομα χριστου</verse>
    <verse number="20">εν μεγαλη δε οικια ουκ εστιν μονον σκευη χρυσα και αργυρα αλλα και ξυλινα και οστρακινα και α μεν εις τιμην α δε εις ατιμιαν</verse>
    <verse number="21">εαν ουν τις εκκαθαρη εαυτον απο τουτων εσται σκευος εις τιμην ηγιασμενον και ευχρηστον τω δεσποτη εις παν εργον αγαθον ητοιμασμενον</verse>
    <verse number="22">τας δε νεωτερικας επιθυμιας φευγε διωκε δε δικαιοσυνην πιστιν αγαπην ειρηνην μετα των επικαλουμενων τον κυριον εκ καθαρας καρδιας</verse>
    <verse number="23">τας δε μωρας και απαιδευτους ζητησεις παραιτου ειδως οτι γεννωσιν μαχας</verse>
    <verse number="24">δουλον δε κυριου ου δει μαχεσθαι αλλ ηπιον ειναι προς παντας διδακτικον ανεξικακον</verse>
    <verse number="25">εν πραοτητι παιδευοντα τους αντιδιατιθεμενους μηποτε δω αυτοις ο θεος μετανοιαν εις επιγνωσιν αληθειας</verse>
    <verse number="26">και ανανηψωσιν εκ της του διαβολου παγιδος εζωγρημενοι υπ αυτου εις το εκεινου θελημα</verse>
  </chapter>
  <chapter number="3">
    <verse number="1">τουτο δε γινωσκε οτι εν εσχαταις ημεραις ενστησονται καιροι χαλεποι</verse>
    <verse number="2">εσονται γαρ οι ανθρωποι φιλαυτοι φιλαργυροι αλαζονες υπερηφανοι βλασφημοι γονευσιν απειθεις αχαριστοι ανοσιοι</verse>
    <verse number="3">αστοργοι ασπονδοι διαβολοι ακρατεις ανημεροι αφιλαγαθοι</verse>
    <verse number="4">προδοται προπετεις τετυφωμενοι φιληδονοι μαλλον η φιλοθεοι</verse>
    <verse number="5">εχοντες μορφωσιν ευσεβειας την δε δυναμιν αυτης ηρνημενοι και τουτους αποτρεπου</verse>
    <verse number="6">εκ τουτων γαρ εισιν οι ενδυνοντες εις τας οικιας και αιχμαλωτευοντες τα γυναικαρια σεσωρευμενα αμαρτιαις αγομενα επιθυμιαις ποικιλαις</verse>
    <verse number="7">παντοτε μανθανοντα και μηδεποτε εις επιγνωσιν αληθειας ελθειν δυναμενα</verse>
    <verse number="8">ον τροπον δε ιαννης και ιαμβρης αντεστησαν μωυσει ουτως και ουτοι ανθιστανται τη αληθεια ανθρωποι κατεφθαρμενοι τον νουν αδοκιμοι περι την πιστιν</verse>
    <verse number="9">αλλ ου προκοψουσιν επι πλειον η γαρ ανοια αυτων εκδηλος εσται πασιν ως και η εκεινων εγενετο</verse>
    <verse number="10">συ δε παρηκολουθηκας μου τη διδασκαλια τη αγωγη τη προθεσει τη πιστει τη μακροθυμια τη αγαπη τη υπομονη</verse>
    <verse number="11">τοις διωγμοις τοις παθημασιν οια μοι εγενετο εν αντιοχεια εν ικονιω εν λυστροις οιους διωγμους υπηνεγκα και εκ παντων με ερρυσατο ο κυριος</verse>
    <verse number="12">και παντες δε οι θελοντες ευσεβως ζην εν χριστω ιησου διωχθησονται</verse>
    <verse number="13">πονηροι δε ανθρωποι και γοητες προκοψουσιν επι το χειρον πλανωντες και πλανωμενοι</verse>
    <verse number="14">συ δε μενε εν οις εμαθες και επιστωθης ειδως παρα τινος εμαθες</verse>
    <verse number="15">και οτι απο βρεφους τα ιερα γραμματα οιδας τα δυναμενα σε σοφισαι εις σωτηριαν δια πιστεως της εν χριστω ιησου</verse>
    <verse number="16">πασα γραφη θεοπνευστος και ωφελιμος προς διδασκαλιαν προς ελεγχον προς επανορθωσιν προς παιδειαν την εν δικαιοσυνη</verse>
    <verse number="17">ινα αρτιος η ο του θεου ανθρωπος προς παν εργον αγαθον εξηρτισμενος</verse>
  </chapter>
  <chapter number="4">
    <verse number="1">διαμαρτυρομαι ουν εγω ενωπιον του θεου και του κυριου ιησου χριστου του μελλοντος κρινειν ζωντας και νεκρους κατα την επιφανειαν αυτου και την βασιλειαν αυτου</verse>
    <verse number="2">κηρυξον τον λογον επιστηθι ευκαιρως ακαιρως ελεγξον επιτιμησον παρακαλεσον εν παση μακροθυμια και διδαχη</verse>
    <verse number="3">εσται γαρ καιρος οτε της υγιαινουσης διδασκαλιας ουκ ανεξονται αλλα κατα τας επιθυμιας τας ιδιας εαυτοις επισωρευσουσιν διδασκαλους κνηθομενοι την ακοην</verse>
    <verse number="4">και απο μεν της αληθειας την ακοην αποστρεψουσιν επι δε τους μυθους εκτραπησονται</verse>
    <verse number="5">συ δε νηφε εν πασιν κακοπαθησον εργον ποιησον ευαγγελιστου την διακονιαν σου πληροφορησον</verse>
    <verse number="6">εγω γαρ ηδη σπενδομαι και ο καιρος της εμης αναλυσεως εφεστηκεν</verse>
    <verse number="7">τον αγωνα τον καλον ηγωνισμαι τον δρομον τετελεκα την πιστιν τετηρηκα</verse>
    <verse number="8">λοιπον αποκειται μοι ο της δικαιοσυνης στεφανος ον αποδωσει μοι ο κυριος εν εκεινη τη ημερα ο δικαιος κριτης ου μονον δε εμοι αλλα και πασιν τοις ηγαπηκοσιν την επιφανειαν αυτου</verse>
    <verse number="9">σπουδασον ελθειν προς με ταχεως</verse>
    <verse number="10">δημας γαρ με εγκατελιπεν αγαπησας τον νυν αιωνα και επορευθη εις θεσσαλονικην κρησκης εις γαλατιαν τιτος εις δαλματιαν</verse>
    <verse number="11">λουκας εστιν μονος μετ εμου μαρκον αναλαβων αγε μετα σεαυτου εστιν γαρ μοι ευχρηστος εις διακονιαν</verse>
    <verse number="12">τυχικον δε απεστειλα εις εφεσον</verse>
    <verse number="13">τον {VAR1: φαιλονην } {VAR2: φελονην } ον απελιπον εν τρωαδι παρα καρπω ερχομενος φερε και τα βιβλια μαλιστα τας μεμβρανας</verse>
    <verse number="14">αλεξανδρος ο χαλκευς πολλα μοι κακα ενεδειξατο αποδωη αυτω ο κυριος κατα τα εργα αυτου</verse>
    <verse number="15">ον και συ φυλασσου λιαν γαρ ανθεστηκεν τοις ημετεροις λογοις</verse>
    <verse number="16">εν τη πρωτη μου απολογια ουδεις μοι συμπαρεγενετο αλλα παντες με εγκατελιπον μη αυτοις λογισθειη</verse>
    <verse number="17">ο δε κυριος μοι παρεστη και ενεδυναμωσεν με ινα δι εμου το κηρυγμα πληροφορηθη και ακουση παντα τα εθνη και ερρυσθην εκ στοματος λεοντος</verse>
    <verse number="18">και ρυσεται με ο κυριος απο παντος εργου πονηρου και σωσει εις την βασιλειαν αυτου την επουρανιον ω η δοξα εις τους αιωνας των αιωνων αμην</verse>
    <verse number="19">ασπασαι πρισκαν και ακυλαν και τον ονησιφορου οικον</verse>
    <verse number="20">εραστος εμεινεν εν κορινθω τροφιμον δε απελιπον εν μιλητω ασθενουντα</verse>
    <verse number="21">σπουδασον προ χειμωνος ελθειν ασπαζεται σε ευβουλος και πουδης και λινος και κλαυδια και οι αδελφοι παντες</verse>
    <verse number="22">ο κυριος ιησους χριστος μετα του πνευματος σου η χαρις μεθ υμων αμην [προς τιμοθεον δευτερα της εφεσιων εκκλησιας πρωτον επισκοπον χειροτονηθεντα εγραφη απο ρωμης οτε εκ δευτερου παρεστη παυλος τω καισαρι νερωνι]</verse>
  </chapter>
</book>
