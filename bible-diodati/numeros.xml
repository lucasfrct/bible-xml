<?xml version="1.0" encoding="UTF-8"?>
<book version="diodati" name="numeros" chapters="36" verses="1288" source="Giovanni Diodati" edition="Bíblia Pédia &amp;copy; 2010" abbrev="nm">
  <chapter number="1">
    <verse number="1">IL Signore parlò ancora a Mosè, nel deserto di Sinai, nel Tabernacolo della convenenza, nel primo giorno del secondo mese, nell’anno secondo da che i figliuoli d’Israele furono usciti fuor del paese di Egitto, dicendo:</verse>
    <verse number="2">Levate la somma di tutta la raunanza de’ figliuoli d’Israele, secondo le lor nazioni, e le famiglie de’ padri loro, contando per nome, a testa a testa, ogni maschio,</verse>
    <verse number="3">di età da vent’anni in su, tutti coloro che possono andare alla guerra in Israele; annoverateli, tu, ed Aaronne, per le loro schiere.</verse>
    <verse number="4">E siavi con voi un uomo di ciascuna tribù, che sia capo della sua casa paterna.</verse>
    <verse number="5">E questi sono i nomi di coloro che saranno presenti con voi: Di Ruben, Elisur, figliuolo di Sedeur;</verse>
    <verse number="6">Di Simeone, Selumiel, figliuolo di Surisaddai;</verse>
    <verse number="7">Di Giuda, Naasson, figliuolo di Amminadab;</verse>
    <verse number="8">D’Issacar, Natanael, figliuolo di Suar;</verse>
    <verse number="9">Di Zabulon, Eliab, figliuolo di Helon;</verse>
    <verse number="10">De’ figliuoli di Giuseppe: di Efraim, Elisama, figliuoli di Ammiud; di Manasse, Gamliel, figliuolo di Pedasur;</verse>
    <verse number="11">Di Beniamino, Abidan, figliuolo di Ghidoni;</verse>
    <verse number="12">Di Dan, Ahiezer, figliuolo di Ammisaddai;</verse>
    <verse number="13">Di Aser, Paghiel, figliuolo di Ocran;</verse>
    <verse number="14">Di Gad, Eliasaf, figliuolo di Deuel;</verse>
    <verse number="15">Di Neftali, Ahira, figliuolo di Enan.</verse>
    <verse number="16">Costoro erano quelli che si chiamavano alla raunanza, principali delle tribù loro paterne, e capi delle migliaia d’Israele.</verse>
    <verse number="17">Mosè adunque ed Aaronne presero seco questi uomini, ch’erano stati nominati per li nomi loro.</verse>
    <verse number="18">E, a’ calendi del secondo mese, adunarono tutta la raunanza; e le generazioni de’ figliuoli d’Israele furono descritte per le lor nazioni, e per le famiglie loro paterne, contandoli per nome dall’età di vent’anni in su, a testa a testa.</verse>
    <verse number="19">Come il Signore avea comandato a Mosè, egli li annoverò nel deserto di Sinai.</verse>
    <verse number="20">E delle generazioni de’ figliuoli di Ruben, primogenito d’Israele, per le lor nazioni, e famiglie paterne, contati per nome, a testa a testa, d’infra tutti i maschi, dall’età di vent’anni in su, tutti quelli che potevano andare alla guerra;</verse>
    <verse number="21">gli annoverati della tribù di Ruben furono quarantaseimila cinquecento.</verse>
    <verse number="22">Delle generazioni de’ figliuoli di Simeone, per le lor nazioni, e famiglie paterne, contati per nome, a testa a testa, d’infra tutti i maschi, dall’età di vent’anni in su, tutti quelli che potevano andare alla guerra;</verse>
    <verse number="23">gli annoverati della tribù di Simeone furono cinquantanovemila trecento.</verse>
    <verse number="24">Delle generazioni de’ figliuoli di Gad, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="25">gli annoverati della tribù di Gad furono quarantacinquemila seicencinquanta.</verse>
    <verse number="26">Delle generazioni de’ figliuoli di Giuda, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="27">gli annoverati della tribù di Giuda furono settantaquattromila seicento.</verse>
    <verse number="28">Delle generazioni de’ figliuoli d’Issacar, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="29">gli annoverati della tribù d’Issacar furono cinquantaquattromila quattrocento.</verse>
    <verse number="30">Delle generazioni de’ figliuoli di Zabulon, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="31">gli annoverati della tribù di Zabulon furono cinquantasettemila quattrocento.</verse>
    <verse number="32">De’ figliuoli di Giuseppe; delle generazioni de’ figliuoli di Efraim, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="33">gli annoverati della tribù di Efraim furono quarantamila cinquecento.</verse>
    <verse number="34">Delle generazioni de’ figliuoli di Manasse, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="35">gli annoverati della tribù di Manasse furono trentaduemila dugento.</verse>
    <verse number="36">Delle generazioni de’ figliuoli di Beniaminio, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="37">gli annoverati della tribù di Beniamino furono trentacinquemila quattrocento.</verse>
    <verse number="38">Delle generazioni de’ figliuoli di Dan, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="39">gli annoverati della tribù di Dan furono sessantaduemila settecento.</verse>
    <verse number="40">Delle generazioni de’ figliuoli di Aser, per le lor nazioni, e famiglie paterne; contati per nome tutti quelli che potevano andare alla guerra, dall’età di vent’anni in su;</verse>
    <verse number="41">gli annoverati della tribù di Aser furono quarantunmila cinquecento.</verse>
    <verse number="42">Delle generazioni de’ figliuoli di Neftali, per le lor nazioni, e famiglie paterne, contati per nome tutti quelli che potevano andare alla guerra, dall’età di vent’anni in su;</verse>
    <verse number="43">gli annoverati della tribù di Neftali furono cinquantatremila quattrocento.</verse>
    <verse number="44">Questi furono gli annoverati, i quali Mosè ed Aaronne annoverarono, insieme co’ principali d’Israele, ch’erano dodici uomini, uno per famiglia paterna.</verse>
    <verse number="45">Così, tutti gli annoverati d’infra i figliuoli d’Israele, per le lor famiglie paterne, dall’età di vent’anni in su, che potevano andare alla guerra,</verse>
    <verse number="46">furono seicentotremila cinquecencinquanta.</verse>
    <verse number="47">Ma i Leviti non furono annoverati fra loro secondo la lor tribù paterna;</verse>
    <verse number="48">perciocchè il Signore avea detto a Mosè:</verse>
    <verse number="49">Sol non annoverar la tribù di Levi, e non levarne la somma per mezzo i figliuoli d’Israele.</verse>
    <verse number="50">Ma ordina i Leviti sopra il Tabernacolo della Testimonianza, e sopra tutti i suoi arredi; e sopra tutte le cose ad esso appartenenti; e portino essi il Tabernacolo e tutti i suoi arredi; e facciano i servigi di esso, e accampinvisi attorno.</verse>
    <verse number="51">E quando il Tabernacolo si dipartirà, mettanlo giù i Leviti; quando altresì si accamperà, rizzinlo i Leviti; e se alcuno straniere vi si appressa, sia fatto morire.</verse>
    <verse number="52">Or accampinsi i figliuoli d’Israele, ciascuno nel suo quartiere, e ciascuno presso alla sua bandiera, per le loro schiere.</verse>
    <verse number="53">Ma accampinsi i Leviti intorno al Tabernacolo della Testimonianza; acciocchè non vi sia ira contro alla raunanza de’ figliuoli d’Israele; e facciano i Leviti la funzione del Tabernacolo della Testimonianza.</verse>
    <verse number="54">E i figliuoli d’Israele fecero interamente come il Signore avea comandato.</verse>
  </chapter>
  <chapter number="2">
    <verse number="1">POI il Signore parlò a Mosè e ad Aaronne, dicendo:</verse>
    <verse number="2">Accampinsi i figliuoli d’Israele, ciascuno presso alla sua bandiera, distinti per le insegne delle lor famiglie paterne; accampinsi dirincontro al Tabernacolo della convenenza d’ogn’intorno.</verse>
    <verse number="3">E quelli che si accamperanno dalla parte anteriore, verso il Levante, sieno que’ della bandiera del campo di Giuda distinti per le loro schiere; e sia il lor capo Naasson, figliuolo di Amminadab.</verse>
    <verse number="4">La cui schiera, e gli annoverati, son settantaquattromila seicento.</verse>
    <verse number="5">E quelli che si accamperanno presso a lui, sieno la tribù d’Issacar e sia capo de’ figliuoli d’Issacar Natanael, figliuolo di Suar.</verse>
    <verse number="6">La cui schiera, e gli annoverati, son cinquantaquattromila quattrocento.</verse>
    <verse number="7">E la tribù di Zabulon; e sia capo de’ figliuoli di Zabulon Eliab, figliuolo di Helon.</verse>
    <verse number="8">La cui schiera, e gli annoverati, son cinquantasettemila quattrocento.</verse>
    <verse number="9">Tutti gli annoverati del campo in Giuda son centottantaseimila quattrocento, distinti per le loro schiere. Questi si moveranno i primi.</verse>
    <verse number="10">Sia la bandiera del campo di Ruben, distinta per le sue schiere, verso il Mezzodì; e sia capo de’ figliuoli di Ruben Elisur, figliuolo di Sedeur.</verse>
    <verse number="11">La cui schiera, e gli annoverati, son quarantaseimila cinquecento.</verse>
    <verse number="12">E quelli che si accamperanno presso a lui sieno la tribù di Simeone; e sia capo de’ figliuoli di Simeone Selumiel, figliuolo di Surisaddai.</verse>
    <verse number="13">La cui schiera, e gli annoverati, son cinquantanovemila trecento.</verse>
    <verse number="14">E la tribù di Gad; e sia capo de’ figliuoli di Gad Eliasaf, figliuolo di Reuel.</verse>
    <verse number="15">La cui schiera, e gli annoverati, son quarantacinquemila seicencinquanta.</verse>
    <verse number="16">Tutti gli annoverati del campo di Ruben son cencinquantunmila quattrocencinquanta, distinti per le loro schiere. Questi movansi i secondi.</verse>
    <verse number="17">Poi movasi il Tabernacolo della convenenza, essendo l’oste de’ Leviti nel mezzo degli altri campi; come sono accampati, così movansi, ciascuno nel suo ordine, secondo le lor bandiere.</verse>
    <verse number="18">Sia la bandiera del campo di Efraim, distinta per le sue schiere, verso il Ponente; e sia capo de’ figliuoli di Efraim Elisama, figliuolo di Ammiud.</verse>
    <verse number="19">La cui schiera, e gli annoverati, son quarantamila cinquecento.</verse>
    <verse number="20">E presso a lui si accampi la tribù di Manasse; e sia capo de’ figliuoli di Manasse Gamliel, figliuolo di Pedasur.</verse>
    <verse number="21">La cui schiera, e gli annoverati, son trentaduemila dugento.</verse>
    <verse number="22">E la tribù di Beniamino; e sia capo de’ figliuoli di Beniamino Abidan, figliuolo di Ghidoni.</verse>
    <verse number="23">La cui schiera, e gli annoverati, son trentacinquemila quattrocento.</verse>
    <verse number="24">Tutti gli annoverati del campo di Efraim son centottomila cento, distinti per le loro schiere. Questi movansi i terzi.</verse>
    <verse number="25">Sia la bandiera del campo di Dan, distinta per le sue schiere, verso il Settentrione; e sia capo de’ figliuoli di Dan Ahiezer, figliuolo di Ammisaddai.</verse>
    <verse number="26">La cui schiera, e gli annoverati, son sessantaduemila settecento.</verse>
    <verse number="27">E quelli che si accamperanno presso a lui sieno la tribù di Aser, e sia capo de’ figliuoli di Aser Paghiel, figliuolo di Ocran.</verse>
    <verse number="28">La cui schiera, e gli annoverati, son quarantunmila cinquecento.</verse>
    <verse number="29">E la tribù di Neftali; e sia capo de’ figliuoli di Neftali Ahira, figliuolo di Enan.</verse>
    <verse number="30">La cui schiera, e gli annoverati, son cinquantatremila quattrocento.</verse>
    <verse number="31">Tutti gli annoverati del campo di Dan, son cencinquantasettemila seicento. Questi si movano gli ultimi, distinti per le lor bandiere.</verse>
    <verse number="32">Questi sono gli annoverati d’infra i figliuoli d’Israele, per le lor famiglie paterne. Tutti gli annoverati de’ campi, per le loro schiere, furono seicentotremila cinquecencinquanta.</verse>
    <verse number="33">Ma i Leviti non furono annoverati per mezzo i figliuoli d’Israele; secondo che il Signore avea comandato a Mosè.</verse>
    <verse number="34">E i figliuoli d’Israele fecero interamente come il Signore avea comandato a Mosè; così si accampavano distinti per le lor bandiere, e così si movevano, ciascuno secondo la sua nazione, e secondo la sua famiglia paterna.</verse>
  </chapter>
  <chapter number="3">
    <verse number="1">OR queste sono le generazioni di Aaronne e di Mosè, al tempo che il Signore parlò con Mosè, nel monte di Sinai.</verse>
    <verse number="2">E questi sono i nomi de’ figliuoli d’Aaronne: Nadab il primogenito, e Abihu, Eleazaro e Itamar.</verse>
    <verse number="3">Questi sono i nomi de’ figliuoli d’Aaronne, sacerdoti, i quali furono unti e consacrati, per esercitare il sacerdozio.</verse>
    <verse number="4">Or Nadab ed Abihu morirono davanti al Signore, quando offersero fuoco strano nel cospetto del Signore, nel deserto di Sinai; e non ebbero figliuoli; ed Eleazaro e Itamar esercitarono il sacerdozio nella presenza d’Aaronne, lor padre.</verse>
    <verse number="5">E il Signore parlò a Mosè, dicendo:</verse>
    <verse number="6">Fa’ appressar la tribù di Levi, e falla comparir davanti al Sacerdote Aaronne, acciocchè gli ministrino.</verse>
    <verse number="7">E facciano la fazione di esso, e la fazione di tutta la raunanza, davanti al Tabernacolo della convenenza, facendo i servigi del Tabernacolo.</verse>
    <verse number="8">E abbiano in guardia tutti gli arredi del Tabernacolo della convenenza; e in somma facciano la fazione de’ figliuoli d’Israele, facendo i servigi del Tabernacolo.</verse>
    <verse number="9">Così da’ i Leviti ad Aaronne, e a’ suoi figliuoli; essi gli sono dati in dono d’infra i figliuoli d’Israele.</verse>
    <verse number="10">E costituisci Aaronne e i suoi figliuoli, a far la fazione del lor sacerdozio; e se alcuno straniere vi si appressa, sia fatto morire.</verse>
    <verse number="11">Oltre a ciò, il Signore parlò a Mosè dicendo:</verse>
    <verse number="12">Ecco, io ho presi i Leviti d’infra i figliuoli d’Israele in luogo di tutti i primogeniti che aprono la matrice fra i figliuoli d’Israele; perciò i Leviti saranno miei.</verse>
    <verse number="13">Conciossiachè ogni primogenito sia mio; nel giorno che io percossi tutti i primogeniti nel paese di Egitto, io mi consacrai tutti i primogeniti d’Israele, così degli uomini, come degli animali; essi hanno ad esser miei. Io sono il Signore.</verse>
    <verse number="14">Il Signore parlò ancora a Mosè, nel deserto di Sinai, dicendo:</verse>
    <verse number="15">Annovera i figliuoli di Levi, per le lor famiglie paterne, e per le lor nazioni, annovera ogni maschio d’infra loro, dall’età d’un mese in su.</verse>
    <verse number="16">E Mosè li annoverò secondo il comandamento del Signore, come gli era stato imposto.</verse>
    <verse number="17">Or questi furono i figliuoli di Levi, secondo i lor nomi; Gherson, e Chehat, e Merari.</verse>
    <verse number="18">E questi sono i nomi de’ figliuoli di Gherson, distinti per le lor nazioni; Libni e Simei.</verse>
    <verse number="19">E i figliuoli di Chehat, distinti per le lor nazioni, furono Amram, e Ishar, e Hebron, e Uzziel.</verse>
    <verse number="20">E i figliuoli di Merari, distinti per le lor nazioni, furono Mahali e Musi. Queste sono le nazioni de’ Leviti, distinte per le lor famiglie paterne.</verse>
    <verse number="21">Di Gherson fu la nazione de’ Libniti, e la nazione de’ Simeiti. Queste furono le nazioni de’ Ghersoniti.</verse>
    <verse number="22">De’ quali gli annoverati, contati tutti i maschi dall’età d’un mese in su, furono settemila cinquecento.</verse>
    <verse number="23">Le nazioni de’ Ghersoniti furono dietro al Tabernacolo, verso il Ponente.</verse>
    <verse number="24">E il capo della famiglia paterna de’ Ghersoniti fu Eliasaf, figliuolo di Lael.</verse>
    <verse number="25">E la fazione de’ figliuoli di Gherson, nel Tabernacolo della convenenza, era il Tabernacolo e la Tenda, la Coverta di essa, e il Tappeto dell’entrata del Tabernacolo della convenenza;</verse>
    <verse number="26">e le cortine del Cortile, insieme col Tappeto dell’entrata del Cortile, d’intorno al Padiglione e all’Altare, e le sue corde, per tutti i suoi servigi.</verse>
    <verse number="27">E di Chehat fu la nazione degli Amramiti, e la nazione degl’Ishariti, e la nazione degli Hebroniti, e la nazione degli Uzzieliti. Queste sono le nazioni de’ Chehatiti.</verse>
    <verse number="28">I quali, contati tutti i maschi, dall’età d’un mese in su, furono ottomila seicento, che facevano la fazione del Santuario.</verse>
    <verse number="29">Le nazioni de’ figliuoli di Chehat doveano accamparsi allato al Tabernacolo verso il Mezzodì.</verse>
    <verse number="30">E il capo delle famiglie paterne delle nazioni de’ Chehatiti fu Elisafan, figliuolo d’Uzziel.</verse>
    <verse number="31">E la lor fazione era l’Arca e la Tavola, e il Candelliere, e gli Altari, e i vasellamenti del Santuario, co’ quali si faceva il ministerio, e la Cortina, e tutti i suoi servigi.</verse>
    <verse number="32">Ed Eleazaro, figliuolo del Sacerdote Aaronne, era Capo de’ capi de’ Leviti; essendo Sopraintendente di coloro che facevano la fazione del Santuario.</verse>
    <verse number="33">Di Merari fu la nazione de’ Mahaliti, e la nazione de’ Musiti. Queste sono le nazioni de’ Merariti.</verse>
    <verse number="34">De’ quali gli annoverati, contati tutti i maschi dall’età d’un mese in su, furono seimila dugento.</verse>
    <verse number="35">E il capo delle famiglie paterne delle nazioni de’ Merariti fu Suriel, figliuolo di Abihail. Essi doveano accamparsi allato al Tabernacolo, verso il Settentrione.</verse>
    <verse number="36">E il carico della fazione de’ figliuoli di Merari era le assi, e le sbarre, e le colonne, e i piedistalli del Tabernacolo, e tutti i suoi tali arredi, e tutti tali suoi servigi;</verse>
    <verse number="37">e le colonne del Cortile d’intorno, e i lor piedistalli, e i lor piuoli, e le lor corde.</verse>
    <verse number="38">E quelli che doveano accamparsi davanti alla Tenda, verso il Levante, dalla parte anteriore del Tabernacolo della convenenza, verso l’Oriente, erano Mosè e Aaronne, e i suoi figliuoli; i quali facevano la fazione del Santuario, in vece ed a nome de’ figliuoli d’Israele; in maniera, che se alcuno straniere vi si appressava, dovea esser fatto morire.</verse>
    <verse number="39">Tutti gli annoverati d’infra i Leviti, i quali Mosè ed Aaronne, per comandamento del Signore, annoverarono per le lor nazioni, cioè: tutti i maschi, dall’età d’un mese in su, furono ventiduemila.</verse>
    <verse number="40">POI il Signore disse a Mosè: Annovera tutti i primogeniti maschi d’infra i figliuoli d’Israele, dall’età d’un mese in su; e leva la somma de’ loro nomi.</verse>
    <verse number="41">E prendi per me, io sono il Signore, i Leviti, in luogo di tutti i primogeniti d’infra i figliuoli d’Israele; prendi parimente il bestiame de’ Leviti, in luogo di tutti i primogeniti del bestiame dei figliuoli d’Israele.</verse>
    <verse number="42">E Mosè annoverò tutti i primogeniti d’infra i figliuoli d’Israele, come il Signore gli avea comandato.</verse>
    <verse number="43">E tutti i primogeniti maschi, secondo che furono annoverati, contati per nome, dall’età di un mese in su, furono ventiduemila dugensettantatrè.</verse>
    <verse number="44">Il Signore parlò ancora a Mosè, dicendo:</verse>
    <verse number="45">Prendi i Leviti in luogo di tutti i primogeniti d’infra i figliuoli d’Israele; e il bestiame de’ Leviti in luogo del bestiame di essi; e sieno i Leviti miei. Io sono il Signore.</verse>
    <verse number="46">E per lo riscatto di que’ dugensettantatrè, de’ primogeniti dei figliuoli d’Israele, che son di avanzo sopra il numero de’ Leviti;</verse>
    <verse number="47">prendi cinque sicli per testa, a siclo di Santuario, che è di venti oboli.</verse>
    <verse number="48">E da’ ad Aaronne, e a’ suoi figliuoli, i danari del riscatto di coloro che son di avanzo fra’ primogeniti.</verse>
    <verse number="49">Mosè adunque prese i danari del riscatto, da coloro ch’erano stati d’avanzo de’ riscattati per i Leviti.</verse>
    <verse number="50">Egli prese que’ danari da’ primogeniti de’ figliuoli d’Israele, che furono milletrecensessantacinque sicli, a siclo di Santuario.</verse>
    <verse number="51">E Mosè diede i danari del riscatto ad Aaronne, e a’ suoi figliuoli, secondo il comandamento del Signore, come il Signore gli avea imposto.</verse>
  </chapter>
  <chapter number="4">
    <verse number="1">IL Signore parlò ancora a Mosè e ad Aaronne, dicendo:</verse>
    <verse number="2">Levate la somma de’ figliuoli di Chehat, d’infra i figliuoli di Levi, per le lor nazioni e famiglie paterne;</verse>
    <verse number="3">dall’età di trent’anni in su, fino a cinquanta; cioè: tutti quelli che possono entrare in ufficio, per fare l’opera nel Tabernacolo della convenenza.</verse>
    <verse number="4">Questo è il servizio de’ figliuoli di Chehat, nel Tabernacolo della convenenza, nelle cose santissime.</verse>
    <verse number="5">Quando il campo si moverà, vengano Aaronne ed i suoi figliuoli, e pongan giù la Cortina che si tende davanti all’Arca, e copre l’Arca della Testimonianza.</verse>
    <verse number="6">Poi mettanvi sopra una coverta di pelli di tasso, e stendano disopra un drappo tutto di violato; e mettano le stanghe all’Arca.</verse>
    <verse number="7">Poi stendano sopra la Tavola di presenza un drappo di violato; e mettano sopra essa i piattelli, e le scodelle, e le coppe, e i nappi da fare gli spargimenti; sia parimente sopra essa il pane continuo.</verse>
    <verse number="8">E stendano sopra quelle cose un drappo di scarlatto, e coprano quello con una coverta di pelli di tasso; poi mettano le stanghe alla Tavola.</verse>
    <verse number="9">Poi prendano un drappo di violato, e copranne il Candelliere della lumiera, e le sue lampane, e i suoi smoccalatoi, e i suoi catinelli, e tutti i vaselli dell’olio di esso, co’ quali si fanno i suoi servigi.</verse>
    <verse number="10">Poi mettano il Candelliere, con tutti i suoi strumenti, in una coverta di pelli di tasso; e mettanlo sopra un par di stanghe.</verse>
    <verse number="11">Poi stendano un drappo di violato sopra l’Altare d’oro; e copranlo con una coverta di pelli di tasso; poi mettano le stanghe all’Altare.</verse>
    <verse number="12">Poi prendano tutti gli arredi del servigio, co’ quali si fa il servigio nel Santuario, e mettanli dentro un drappo di violato, e copranli con una coverta di pelli di tasso; e mettanli sopra un par di stanghe.</verse>
    <verse number="13">Poi tolgano le ceneri dall’Altare, e stendano sopra esso un drappo di scarlatto.</verse>
    <verse number="14">E mettano sopra esso tutti i suoi strumenti, co’ quali si fa il servigio sopra esso, le cazze, le forcelle, le palette, i bacini, e tutti gli altri strumenti dell’Altare; e stendanvi sopra una coverta di pelli di tasso; poi mettano le stanghe all’Altare.</verse>
    <verse number="15">E, dopo che Aaronne e i suoi figliuoli avranno finito di coprire il Santuario, e tutti gli arredi di esso, quando il campo si moverà; vengano i figliuoli di Chehat, per portar quelle cose; e non tocchino il Santuario, che non muoiano. Queste son le cose che i figliuoli di Chehat devono portare, del Tabernacolo della convenenza.</verse>
    <verse number="16">E abbia Eleazaro, figliuolo del Sacerdote Aaronne, il carico dell’olio della lumiera, e del profumo aromatico, e dell’offerta continua, e dell’olio dell’Unzione; oltre alla sopraintendenza sopra tutto il Tabernacolo, e tutto ciò ch’è in esso, per lo Santuario, e per li suoi arredi.</verse>
    <verse number="17">Poi il Signore parlò a Mosè e ad Aaronne, dicendo:</verse>
    <verse number="18">Non fate sì che la tribù delle famiglie de’ Chehatiti sia sterminata d’infra i Leviti.</verse>
    <verse number="19">Anzi fate loro questo, acciocchè vivano, e non muoiano, quando si accosteranno alle cose santissime: Vengano Aaronne e i suoi figliuoli, e disponganli ciascuno al suo servigio, e a ciò ch’egli ha da portare.</verse>
    <verse number="20">Ma non vengano per riguardare, quando si copriranno le cose sante, che non muoiano.</verse>
    <verse number="21">Il Signore parlò ancora a Mosè, dicendo:</verse>
    <verse number="22">Leva parimente la somma dei figliuoli di Gherson, per le lor famiglie paterne e nazioni.</verse>
    <verse number="23">Annoverali, dall’età di trent’anni in su, fino a cinquanta, cioè: tutti quelli che possono entrare in esercizio di ufficio, per servire nel Tabernacolo della convenenza.</verse>
    <verse number="24">Questo è il servigio delle famiglie dei Ghersoniti, in ministrare e in portare:</verse>
    <verse number="25">Portino i teli della Tenda, e il Tabernacolo della convenenza; la sua Coverta, e la Coverta di pelli di tasso che è disopra, e il Tappeto dell’entrata del Tabernacolo della convenenza;</verse>
    <verse number="26">e le cortine del Cortile, e il Tappeto dell’entrata della porta del Cortile, il quale è intorno al Tabernacolo e all’Altare; e le corde di quelle, e tutti gli arredi per lor servigio. E servano essi in tutto ciò che si deve fare intorno a quelle cose.</verse>
    <verse number="27">Tutto il servigio de’ figliuoli di Gherson, in tutto ciò che devono portare, e in tutti i servigi che devono fare, sia secondo l’ordine di Aaronne e de’ suoi figliuoli; e voi darete loro il carico di tutto ciò che dovranno portare.</verse>
    <verse number="28">Questo è il servigio delle famiglie de’ figliuoli di Gherson, nel Tabernacolo della convenenza; e la fazion loro sarà sotto la sopraintendenza d’Itamar, figliuolo del Sacerdote Aaronne.</verse>
    <verse number="29">Annovera eziandio i figliuoli di Merari, per le lor nazioni e famiglie paterne.</verse>
    <verse number="30">Annoverali, dall’età di trenta anni in su, fino a cinquanta, cioè: tutti quelli che possono entrare nel servigio del Tabernacolo della convenenza.</verse>
    <verse number="31">E questo sia ciò che devono portare per lor fazione, insieme con tutto il servigio che dovranno fare nel Tabernacolo della convenenza, cioè: le assi del Tabernacolo, e le sue sbarre e le sue colonne, e i suoi piedistalli.</verse>
    <verse number="32">E le colonne del Cortile d’intorno, e i lor piedistalli, e i lor piuoli, e le lor corde, insieme con tutti i loro arredi, per tutti i lor servigi; e consegnate loro per nome gli arredi che dovranno portare per lor fazione.</verse>
    <verse number="33">Questo è il servigio delle famiglie de’ figliuoli di Merari; oltre a tutto il servigio che hanno da fare nel Tabernacolo della convenenza, sotto la sopraintendenza di Itamar, figliuolo del Sacerdote Aaronne.</verse>
    <verse number="34">Mosè adunque, ed Aaronne, e i principali della raunanza, annoverarono i figliuoli di Chehat, per le lor nazioni e famiglie paterne;</verse>
    <verse number="35">dall’età di trent’anni in su, fino a cinquanta, cioè: tutti quelli che potevano entrare in ufficio, per servire nel Tabernacolo della convenenza.</verse>
    <verse number="36">E gli annoverati d’infra loro, distinti per le lor nazioni, furono duemila settecencinquanta.</verse>
    <verse number="37">Questi sono gli annoverati delle nazioni de’ Chehatiti; che erano tutti quelli che servivano nel Tabernacolo della convenenza, i quali Mosè ed Aaronne annoverarono, per comandamento del Signore, dato per man di Mosè.</verse>
    <verse number="38">E gli annoverati d’infra i figliuoli di Gherson, distinti per le lor nazioni e famiglie paterne;</verse>
    <verse number="39">dall’età di trent’anni in su, fino a cinquanta; ch’erano tutti quelli che potevano entrare in ufficio, per servire nel Tabernacolo della convenenza;</verse>
    <verse number="40">gli annoverati, dico, d’infra loro, distinti per le lor nazioni e famiglie paterne, furono duemila seicentrenta.</verse>
    <verse number="41">Questi sono gli annoverati delle nazioni de’ figliuoli di Gherson; ch’erano tutti quelli che servivano nel Tabernacolo della convenenza; i quali Mosè ed Aaronne annoverarono, per comandamento del Signore.</verse>
    <verse number="42">E gli annoverati delle nazioni de’ figliuoli di Merari, distinti per le lor nazioni e famiglie paterne;</verse>
    <verse number="43">dall’età di trent’anni in su, fino a cinquanta, cioè: tutti quelli che potevano entrare in ufficio, per servire nel Tabernacolo della convenenza;</verse>
    <verse number="44">gli annoverati, dico, d’infra loro, distinti per le lor nazioni, furono tremila dugento.</verse>
    <verse number="45">Questi sono gli annoverati delle nazioni de’ figliuoli di Merari; i quali Mosè ed Aaronne annoverarono, per comandamento del Signore, dato per man di Mosè.</verse>
    <verse number="46">Tutti gli annoverati i quali Mosè, ed Aaronne, e i principali d’Israele, annoverarono, d’infra i Leviti, distinti per le lor nazioni e famiglie paterne;</verse>
    <verse number="47">dall’età di trent’anni in su, fino a cinquanta, cioè: tutti quelli che potevano entrare in servigio, così per servire, come per portare, nel Tabernacolo della convenenza;</verse>
    <verse number="48">gli annoverati, dico, d’infra loro, furono ottomila cinquecentottanta.</verse>
    <verse number="49">Essi gli annoverarono per comandamento del Signore, dato per man di Mosè, ciascuno secondo che dovea servire o portare; e gli annoverati da loro furono quelli che il Signore avea comandati a Mosè.</verse>
  </chapter>
  <chapter number="5">
    <verse number="1">POI il Signore parlò a Mosè, dicendo:</verse>
    <verse number="2">Comanda a’ figliuoli d’Israele che mandino fuor del campo ogni lebbroso, e ogni uomo che ha la colagione, e ogni uomo immondo per un morto.</verse>
    <verse number="3">Mandateli fuori, così maschi, come femmine; mandateli fuor del campo; acciocchè non contaminino il campo loro, nel mezzo del quale io abito.</verse>
    <verse number="4">E i figliuoli d’Israele fecero così, e mandarono coloro fuor del campo. Come il Signore avea detto a Mosè, così fecero i figliuoli d’Israele.</verse>
    <verse number="5">IL Signore parlò ancora a Mosè, dicendo:</verse>
    <verse number="6">Parla a’ figliuoli d’Israele, e di’ loro: Quando un uomo o una donna avrà fatto alcuno de’ peccati degli uomini, commettendo misfatto contro al Signore; quella cotal persona è colpevole.</verse>
    <verse number="7">Se confessa il suo peccato che avrà commesso, restituisca il capitale di ciò intorno a che avrà misfatto; e vi sopraggiunga il quinto, e dialo a colui contro a cui avrà misfatto.</verse>
    <verse number="8">E se colui non ha alcun prossimo parente, che abbia ragione di ricoverar ciò che fu suo, per restituirgli ciò in che il misfatto sarà stato commesso; venendosi ciò a restituire, appartenga al Signore, cioè al sacerdote, oltre al montone de’ purgamenti, col quale il sacerdote farà purgamento per lui.</verse>
    <verse number="9">Parimente sia del sacerdote ogni offerta elevata di tutte le cose consacrate da’ figliuoli d’Israele, le quali essi gli presenteranno.</verse>
    <verse number="10">E le cose consacrate da chi che sia sieno del sacerdote; sia suo ciò che qualunque persona gli avrà dato.</verse>
    <verse number="11">OLTRE a ciò, il Signore parlò a Mosè, dicendo:</verse>
    <verse number="12">Parla a’ figliuoli d’Israele, e di’ loro: Quando la moglie di alcun si sarà sviata, e avrà commesso misfatto contro a lui;</verse>
    <verse number="13">e alcuno sarà giaciuto carnalmente con lei, di nascosto dal marito; ed ella si sarà celatamente contaminata, senza che vi sia alcun testimonio contro a lei nè che sia stata colta in sul fatto;</verse>
    <verse number="14">se lo spirito della gelosia entra nel marito, sì ch’egli sia geloso della sua moglie, essendosi ella contaminata; ovvero anche, se lo spirito della gelosia entra in lui, sì che sia geloso della sua moglie, non essendosi ella contaminata;</verse>
    <verse number="15">meni quell’uomo la sua moglie al sacerdote, e presenti per lei l’offerta di essa, che sarà la decima parte di un efa di farina d’orzo; non ispandavi sopra olio, e non mettavi sopra incenso; perciocchè è offerta di gelosie, oblazione di rammemorazione, che riduce a memoria iniquità.</verse>
    <verse number="16">E faccia il sacerdote appressar quella donna, e facciala stare in piè nel cospetto del Signore.</verse>
    <verse number="17">Poi prenda il sacerdote dell’acqua santa in un vasello di terra; prenda eziandio della polvere che sarà sopra il suolo del Tabernacolo, e mettala in quell’acqua.</verse>
    <verse number="18">E facendo star quella donna in piè davanti al Signore, scoprale il sacerdote la testa, e mettale in su le palme delle mani l’offerta della rammemorazione, che è l’offerta delle gelosie; e abbia il Sacerdote in mano quell’acqua amara che reca maledizione.</verse>
    <verse number="19">E faccia il sacerdote giurar quella donna, e dicale: Se niun uomo è giaciuto teco, e se tu non ti sei sviata per contaminazione, ricevendo un altro in luogo del tuo marito; quest’acqua amara, che reca maledizione, non facciati alcun danno.</verse>
    <verse number="20">Ma se tu ti sei sviata, ricevendo un altro in luogo del tuo marito, e ti sei contaminata, e altri che il tuo marito è giaciuto teco carnalmente;</verse>
    <verse number="21">allora faccia il sacerdote giurar la donna, con giuramento di esecrazione, e dicale: Il Signore ti metta in maledizione ed esecrazione, nel mezzo del tuo popolo, facendoti cader la coscia, e gonfiare il ventre.</verse>
    <verse number="22">Ed entriti nell’interiora quest’acqua che reca maledizione, per farti gonfiare il ventre, e cader la coscia. E la donna dica: Amen, Amen.</verse>
    <verse number="23">Poi scriva il sacerdote queste maledizioni in un cartello, e le cancelli con quell’acqua amara.</verse>
    <verse number="24">E dia a bere alla donna quell’acqua amara, che reca maledizione, sì che quell’acqua che reca maledizione entri in lei, per acqua amara.</verse>
    <verse number="25">Or prenda il sacerdote di man di quella donna l’offerta delle gelosie; e dimenila davanti al Signore; e poi offeriscala sopra l’Altare.</verse>
    <verse number="26">Prenda eziandio una menata di quell’offerta, per la sua ricordanza, e brucila sopra l’Altare; e poi dia a bere quell’acqua alla donna.</verse>
    <verse number="27">E quando egli gliela avrà data a bere, avverrà che, se ella si è contaminata, e ha commesso misfatto contro al suo marito, quando l’acqua che reca maledizione sarà entrata in lei, per acqua amara, il ventre le gonfierà, e la coscia le caderà; e quella donna sarà in esecrazione in mezzo del suo popolo.</verse>
    <verse number="28">Ma, se quella donna non si è contaminata, anzi è pura, ella non avrà male alcuno, e potrà portar figliuoli.</verse>
    <verse number="29">Questa è la legge delle gelosie, quando la moglie di alcuno si sarà sviata, ricevendo un altro in luogo del suo marito, e si sarà contaminata.</verse>
    <verse number="30">Ovvero, quando lo spirito della gelosia sarà entrato nel marito, ed egli sarà geloso della sua moglie; facciala comparire davanti al Signore, e facciale il Sacerdote tutto quello ch’è ordinato per questa legge.</verse>
    <verse number="31">E sia il marito esente di colpa, ma porti la donna la sua iniquità.</verse>
  </chapter>
  <chapter number="6">
    <verse number="1">IL Signore parlò, altre a ciò, a Mosè, dicendo:</verse>
    <verse number="2">Parla a’ figliuoli d’Israele, e di’ loro: Quando alcuno, uomo o donna, avrà fatto singolar voto di Nazireo, per farsi Nazireo al Signore; astengasi da vino e da cervogia;</verse>
    <verse number="3">non beva alcun aceto, nè di vino, nè di cervogia; nè alcun liquor d’uva; e non mangi alcuna uva, nè fresca nè secca.</verse>
    <verse number="4">Tutto il tempo del suo Nazireato non mangi cosa niuna prodotta da vite che fa vino; non pure acini nè fiocini.</verse>
    <verse number="5">Tutto il tempo del voto del suo Nazireato non passi il rasoio sopra il suo capo; sia santo, finchè sia compiuto il tempo per lo quale egli si è votato Nazireo al Signore; lasciando crescer la chioma de’ capelli del suo capo.</verse>
    <verse number="6">Non vada, in tutto il tempo per lo quale, egli si sarà votato Nazireo al Signore, in alcun luogo ove sia un morto.</verse>
    <verse number="7">Non contaminisi per suo padre, nè per sua madre, nè per suo fratello, nè per sua sorella, quando alcuno di loro sarà morto; perciocchè il Nazireato dell’Iddio suo è sopra il suo capo.</verse>
    <verse number="8">Sia santo al Signore, tutto il tempo del suo Nazireato.</verse>
    <verse number="9">E se alcuno muore appresso di lui di subito improvviso, egli ha contaminato il capo del suo Nazireato; perciò radasi il capo al giorno della sua purificazione; radaselo al settimo giorno.</verse>
    <verse number="10">E nell’ottavo giorno porti al sacerdote alla entrata del Tabernacolo della convenenza, due tortole o due pippioni.</verse>
    <verse number="11">E sacrifichine il sacerdote uno per lo peccato, e uno per olocausto; e faccia purgamento per lui, di ciò ch’egli avrà peccato intorno al morto; e in quel giorno stesso santifichi il suo capo;</verse>
    <verse number="12">e consacri al Signore i giorni del suo Nazireato; e adduca un agnello di un anno per la colpa; e sieno i giorni precedenti tenuti per nulla; conciossiachè il suo Nazireato sia stato contaminato.</verse>
    <verse number="13">Or questa è la legge intorno al Nazireo: Nel giorno che il tempo del suo Nazireato sarà compiuto, portilo all’entrata del Tabernacolo della convenenza.</verse>
    <verse number="14">E offerisca la sua offerta al Signore; cioè: un agnello di un anno, senza difetto, per olocausto; e un’agnella di un anno, senza difetto, per lo peccato; e un montone senza difetto, per sacrificio da render grazie;</verse>
    <verse number="15">e un paniere di focacce di fior di farina, azzime, intrise con olio, e di schiacciate azzime, unte con olio; insieme con l’offerte di panatica, e da spandere di que’ sacrificii.</verse>
    <verse number="16">E offerisca il sacerdote quelle cose nel cospetto del Signore; e sacrifichi il sacrificio per lo peccato, e l’olocausto di esso.</verse>
    <verse number="17">Poi offerisca quel montone al Signore, per sacrificio da render grazie, insieme con quel paniere di azzimi; offerisca ancora il sacerdote l’offerta di panatica, e l’offerta da spandere di esso.</verse>
    <verse number="18">E facciasi il Nazireo radere il capo del suo Nazireato all’entrata del Tabernacolo della convenenza; e prenda i capelli del suo Nazireato, e mettali in sul fuoco, che sarà sotto il sacrificio da render grazie.</verse>
    <verse number="19">Poi prenda il sacerdote una spalla di quel montone cotta; e una focaccia azzima di quel paniere, e una schiacciata azzima; e mettale in su le palme delle mani del Nazireo, dopo ch’egli avrà fatto radere il suo Nazireato.</verse>
    <verse number="20">E dimeni il sacerdote quelle cose per offerta dimenata davanti al Signore; sono cosa sacra, appartenente al sacerdote, siccome ancora il petto dell’offerta dimenata, e la spalla dell’offerta elevata. Dopo questo, il Nazireo potrà ber vino.</verse>
    <verse number="21">Questa è la legge del Nazireo che avrà votata la sua offerta al Signore per lo suo Nazireato; oltre a quello ch’egli potrà fornir di più secondo la sua facoltà; faccia secondo il voto ch’egli avrà fatto, oltre alla legge del suo Nazireato.</verse>
    <verse number="22">Il Signore parlò ancora a Mosè, dicendo:</verse>
    <verse number="23">Parla ad Aaronne e a’ suoi figliuoli, dicendo: Benedite i figliuoli di Israele in questa maniera, dicendo loro:</verse>
    <verse number="24">Il Signore ti benedica e ti guardi.</verse>
    <verse number="25">Il Signore faccia risplendere le sua faccia verso te, e ti sia propizio.</verse>
    <verse number="26">Alzi il Signore la sua faccia verso te, e ti stabilisca la pace.</verse>
    <verse number="27">E mettano il mio Nome sopra i figliuoli d’Israele; e io il benedirò.</verse>
  </chapter>
  <chapter number="7">
    <verse number="1">OR nel giorno che Mosè ebbe finito di rizzare il Tabernacolo, e l’ebbe unto e consacrato, con tutti i suoi arredi: e l’Altare, con tutti i suoi strumenti;</verse>
    <verse number="2">i principali d’Israele, capi delle case loro paterne, i quali erano i principali delle tribù, ed erano stati sopra le rassegne del popolo, fecero un’offerta.</verse>
    <verse number="3">E l’addussero davanti al Signore, cioè: sei carri coperti e dodici buoi; un carro per due di que’ principali, e un bue per uno; e offersero quelli davanti al Tabernacolo.</verse>
    <verse number="4">E il Signore parlò a Mosè, dicendo:</verse>
    <verse number="5">Prendili da loro, e sieno impiegati nei servigi del Tabernacolo della convenenza, e dalli a’ Leviti; acciocchè se ne servano, ciascuno secondo il suo servigio.</verse>
    <verse number="6">Mosè adunque prese que’ carri e quei buoi, e li diede a’ Leviti.</verse>
    <verse number="7">A’ figliuoli di Gherson diede due di que’ carri, e quattro di que’ buoi, per servirsene secondo il lor servigio.</verse>
    <verse number="8">E a’ figliuoli di Merari diede i quattro altri carri, e gli altri otto buoi, per servirsene secondo il lor servigio; sotto la sopraintendenza d’Itamar, figliuolo del Sacerdote Aaronne.</verse>
    <verse number="9">Ma a’ figliuoli di Chehat non ne diede; perciocchè il servigio del Santuario era loro imposto; essi aveano da portare in su le spalle.</verse>
    <verse number="10">Oltre a ciò, que’ principali fecero una offerta per la dedicazione dell’Altare, nel giorno ch’egli fu unto; e l’offersero davanti all’Altare.</verse>
    <verse number="11">E il Signore disse a Mosè: Di questi capi uno per giorno offerisca la sua offerta, per la Dedicazione dell’Altare.</verse>
    <verse number="12">E colui che offerse la sua offerta il primo giorno, fu Naasson, figliuolo di Amminadab, della tribù di Giuda.</verse>
    <verse number="13">E la sua offerta fu un piattel d’argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="14">un turibolo d’oro, di dieci sicli, pien di profumo;</verse>
    <verse number="15">un giovenco, un montone, un agnello di un anno, per olocausto;</verse>
    <verse number="16">un becco, per sacrificio per lo peccato:</verse>
    <verse number="17">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Naasson, figliuolo di Amminadab.</verse>
    <verse number="18">Il secondo giorno, Natanael, figliuolo di Suar, capo d’Issacar, offerse la sua offerta;</verse>
    <verse number="19">che fu: un piattel d’argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="20">un turibolo d’oro, di dieci sicli, pien di profumo;</verse>
    <verse number="21">un giovenco, un montone, un agnello di un anno, per olocausto;</verse>
    <verse number="22">un becco, per sacrificio per lo peccato:</verse>
    <verse number="23">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Natanael, figliuolo di Suar.</verse>
    <verse number="24">Il terzo giorno, Eliab, figliuolo di Helon, capo de’ figliuoli di Zabulon, offerse la sua offerta;</verse>
    <verse number="25">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="26">un turibolo d’oro, di dieci sicli, pien di profumo;</verse>
    <verse number="27">un giovenco, un montone, un agnello di un anno, per olocausto;</verse>
    <verse number="28">un becco, per sacrificio per lo peccato:</verse>
    <verse number="29">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Eliab, figliuolo di Helon.</verse>
    <verse number="30">Il quarto giorno, Elisur, figliuolo di Sedeur, capo de’ figliuoli di Ruben, offerse la sua offerta;</verse>
    <verse number="31">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="32">un turibolo d’oro, di dieci sicli, pien di profumo;</verse>
    <verse number="33">un giovenco, un montone, un agnello di un anno, per olocausto;</verse>
    <verse number="34">un becco, per sacrificio per lo peccato:</verse>
    <verse number="35">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Elisur, figliuolo di Sedeur.</verse>
    <verse number="36">Il quinto giorno, Selumiel, figliuolo di Surisaddai, capo de’ figliuoli di Simeone, offerse la sua offerta;</verse>
    <verse number="37">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="38">un turibolo d’oro, di dieci sicli, pien di profumo;</verse>
    <verse number="39">un giovenco, un montone, un agnello di un anno, per olocausto;</verse>
    <verse number="40">un becco, per sacrificio per lo peccato:</verse>
    <verse number="41">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Selumiel, figliuolo di Surisaddai.</verse>
    <verse number="42">Il sesto giorno, Eliasaf, figliuolo di Deuel, capo de’ figliuoli di Gad, offerse la sua offerta;</verse>
    <verse number="43">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="44">un turibolo d’oro di dieci sicli, pien di profumo;</verse>
    <verse number="45">un giovenco, un montone, un agnello di un anno, per olocausto;</verse>
    <verse number="46">un becco, per sacrificio per lo peccato:</verse>
    <verse number="47">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Eliasaf, figliuolo di Deuel.</verse>
    <verse number="48">Il settimo giorno, Elisama, figliuolo di Ammiud, capo de’ figliuoli di Efraim, offerse la sua offerta;</verse>
    <verse number="49">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="50">un turibolo d’oro, di dieci sicli, pien di profumo;</verse>
    <verse number="51">un giovenco, un montone, un agnello di un anno, per olocausto;</verse>
    <verse number="52">un becco, per sacrificio per lo peccato:</verse>
    <verse number="53">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Elisama, figliuolo di Ammiud.</verse>
    <verse number="54">L’ottavo giorno, Gamliel, figliuolo di Pedasur, capo de’ figliuoli di Manasse, offerse la sua offerta;</verse>
    <verse number="55">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="56">un turibolo d’oro, di dieci sicli, pien di profumo;</verse>
    <verse number="57">un giovenco, un montone, un agnello di un anno, per olocausto;</verse>
    <verse number="58">un becco, per sacrificio per lo peccato:</verse>
    <verse number="59">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Gamliel, figliuolo di Pedasur.</verse>
    <verse number="60">Il nono giorno, Abidan, figliuolo di Ghidoni, capo de’ figliuoli di Beniamino, offerse la sua offerta;</verse>
    <verse number="61">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="62">un turibolo d’oro, di dieci sicli, pien di profumo;</verse>
    <verse number="63">un giovenco, un montone, un agnello di un anno, per olocausto;</verse>
    <verse number="64">un becco, per sacrificio per lo peccato:</verse>
    <verse number="65">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Abidan, figliuolo di Ghidoni.</verse>
    <verse number="66">Il decimo giorno, Ahiezer, figliuolo di Ammisaddai, capo de’ figliuoli di Dan, offerse la sua offerta;</verse>
    <verse number="67">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="68">un turibolo d’oro, di dieci sicli, pien di profumo;</verse>
    <verse number="69">un giovenco, un montone, un agnello di un anno, per olocausto;</verse>
    <verse number="70">un becco, per sacrificio per lo peccato:</verse>
    <verse number="71">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Ahiezer, figliuolo di Ammisaddai.</verse>
    <verse number="72">L’undecimo giorno, Paghiel, figliuolo di Ocran, capo de’ figliuoli di Aser, offerse la sua offerta;</verse>
    <verse number="73">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="74">un turibolo d’oro, di dieci sicli, pien di profumo;</verse>
    <verse number="75">un giovenco, un montone, un agnello di un anno, per olocausto;</verse>
    <verse number="76">un becco, per sacrificio per lo peccato:</verse>
    <verse number="77">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Paghiel, figliuolo di Ocran.</verse>
    <verse number="78">Il duodecimo giorno, Ahira, figliuolo di Enan, capo de’ figliuoli di Neftali, offerse la sua offerta;</verse>
    <verse number="79">che fu: un piattel di argento, di peso di centrenta sicli; un nappo di argento, di settanta sicli, a siclo di Santuario; amendue pieni di fior di farina, stemperata con olio, per offerta di panatica;</verse>
    <verse number="80">un turibolo d’oro, di dieci sicli, pien di profumo;</verse>
    <verse number="81">un giovenco, un montone, un agnello di un anno, per olocausto;</verse>
    <verse number="82">un becco, per sacrificio per lo peccato;</verse>
    <verse number="83">e, per sacrificio da render grazie, un par di buoi, cinque montoni, cinque becchi, e cinque agnelli di un anno. Questa fu l’offerta di Ahira, figliuolo di Enan.</verse>
    <verse number="84">Questa fu l’offerta della Dedicazione dell’Altare, nel giorno ch’esso fu unto, fatta da’ Capi d’Israele, cioè: dodici piattelli di argento, dodici nappi di argento, dodici turiboli d’oro.</verse>
    <verse number="85">Ciascun piattello di argento era di peso di centrenta sicli, e ciascun nappo di settanta; tutto l’argento di que’ vasellamenti era di duemila quattrocento sicli, a siclo di Santuario.</verse>
    <verse number="86">Ciascuno di que’ dodici turiboli d’oro, pieni di profumo, era di dieci sicli, a siclo di Santuario; tutto l’oro di que’ turiboli era cenventi sicli.</verse>
    <verse number="87">Tutti i buoi per olocausto erano dodici giovenchi; con dodici montoni, e dodici agnelli di un anno, e le loro offerte di panatica; vi erano anche dodici becchi, per sacrificio per lo peccato.</verse>
    <verse number="88">E tutti i buoi del sacrificio da render grazie erano ventiquattro giovenchi; con sessanta montoni, sessanta becchi, e sessanta agnelli di un anno. Questa fu l’offerta della Dedicazione dell’Altare, dopo che fu unto.</verse>
    <verse number="89">Or da indi innanzi, quando Mosè entrava nel Tabernacolo della convenenza, per parlar col Signore, egli udiva la voce che parlava a lui, d’in sul Coperchio ch’era sopra l’Arca della Testimonianza, di mezzo de’ due Cherubini; ed egli parlava a lui.</verse>
  </chapter>
  <chapter number="8">
    <verse number="1">IL Signore parlò ancora a Mosè dicendo:</verse>
    <verse number="2">Parla ad Aaronne, e digli: Quando tu accenderai le lampane, porgano le sette lampane il lume verso la parte anteriore del Candelliere.</verse>
    <verse number="3">E Aaronne fece così; e accese le lampane per maniera che porgevano il lume verso la parte anteriore del Candelliere, come il Signore avea comandato a Mosè.</verse>
    <verse number="4">Or tale era il lavoro del Candelliere: egli era tutto d’oro tirato al martello, così il suo gambo, come le sue bocce. Mosè l’avea fatto secondo la forma che il Signore gli avea mostrata.</verse>
    <verse number="5">IL Signore parlò ancora a Mosè, dicendo:</verse>
    <verse number="6">Prendi i Leviti d’infra i figliuoli d’Israele, e purificali.</verse>
    <verse number="7">E fa’ loro così per purificarli: spruzzali d’acqua di purgamento; e facciano passare il rasoio sopra tutta la lor carne, e lavino i lor vestimenti, e purifichinsi.</verse>
    <verse number="8">Poi prendano un giovenco con la sua offerta di panatica, che sia fior di farina, stemperata con olio; e tu piglia un altro giovenco per sacrificio per lo peccato.</verse>
    <verse number="9">E fa’ appressare i Leviti davanti al Tabernacolo della convenenza, e aduna tutta la raunanza de’ figliuoli d’Israele.</verse>
    <verse number="10">E quando tu avrai fatti appessare i Leviti davanti al Signore, posino i figliuoli d’Israele le lor mani sopra i Leviti.</verse>
    <verse number="11">E presenti Aaronne i Leviti davanti al Signore, per offerta dimenata da parte de’ figliuoli d’Israele; e sieno per esercitare il ministerio del Signore.</verse>
    <verse number="12">Poi posino i Leviti le lor mani sopra la testa di que’ giovenchi; e tu sacrificane l’uno per sacrificio per lo peccato, e l’altro per olocausto, al Signore, per far purgamento per i Leviti.</verse>
    <verse number="13">E fa’ stare in piè i Leviti davanti ad Aaronne, e davanti a’ suoi figliuoli, e offeriscili per offerta al Signore.</verse>
    <verse number="14">E separa i Leviti d’infra i figliuoli d’Israele, e sieno i Leviti miei.</verse>
    <verse number="15">E, dopo questo, vengano i Leviti, per esercitare il ministerio nel Tabernacolo della convenenza. Così li purificherai, e li offerirai per offerta.</verse>
    <verse number="16">Conciossiachè del tutto mi sieno appropriati d’infra i figliuoli d’Israele; io me li ho presi in luogo di tutti quelli che aprono la matrice, d’ogni primogenito di ciascuno de’ figliuoli d’Israele.</verse>
    <verse number="17">Perciocchè ogni primogenito de’ figliuoli d’Israele, così degli uomini, come delle bestie, è mio; io me li consacrai nel giorno che io percossi tutti i primogeniti nel paese di Egitto.</verse>
    <verse number="18">E ho presi i Leviti in luogo di tutti i primogeniti de’ figliuoli d’Israele.</verse>
    <verse number="19">E ho dati in dono ad Aaronne e ai suoi figliuoli i Leviti, d’infra i figliuoli d’Israele, per fare il ministerio de’ figliuoli d’Israele, nel Tabernacolo della convenenza, e per fare il purgamento de’ figliuoli d’Israele; acciocchè non vi sia piaga fra’ figliuoli d’Israele, se talora si accostassero al Santuario.</verse>
    <verse number="20">E Mosè, ed Aaronne, e tutta la raunanza de’ figliuoli d’Israele, fecero a’ Leviti interamente come il Signore avea comandato a Mosè, intorno a loro.</verse>
    <verse number="21">E i Leviti si purificarono, e lavarono i lor vestimenti. E Aaronne li presentò per offerta davanti al Signore, e fece purgamento per loro, per purificarli.</verse>
    <verse number="22">E, dopo questo, i Leviti vennero per esercitare il lor ministerio nel Tabernacolo della convenenza, davanti ad Aaronne, e a’ suoi figliuoli. E si fece inverso i Leviti, come il Signore avea comandato a Mosè, intorno a loro.</verse>
    <verse number="23">Il Signore parlò ancora a Mosè, dicendo:</verse>
    <verse number="24">Questo è quello che appartiene al carico de’ Leviti: I Leviti, dall’età di venticinque anni in su, entrino in ufficio nel ministerio del Tabernacolo della convenenza.</verse>
    <verse number="25">Ma, da cinquant’anni in su, ritraggansi dall’esercizio dell’ufficio, e non servano più.</verse>
    <verse number="26">(H8-25) Ben potrà un tale servire a’ suoi fratelli nel Tabernacolo della convenenza, a far la lor fazione, ma non faccia più il servigio. Fa’ così a’ Leviti nelle loro fazioni.</verse>
  </chapter>
  <chapter number="9">
    <verse number="1">IL Signore parlò ancora a Mosè, nel deserto di Sinai, nel primo mese dell’anno secondo dacchè i figliuoli d’Israele furono usciti del paese di Egitto, dicendo:</verse>
    <verse number="2">Facciano i figliuoli d’Israele la Pasqua, nella sua stagione.</verse>
    <verse number="3">Fatela nella sua stagione, nel quartodecimo giorno di questo mese, fra’ due vespri; fatela secondo tutti i suoi statuti, e secondo tutti i suoi ordini.</verse>
    <verse number="4">E Mosè parlò a’ figliuoli d’Israele, acciocchè facessero la Pasqua.</verse>
    <verse number="5">Ed essi fecero la Pasqua nel quartodecimo giorno del primo mese, fra’ due vespri, nel deserto di Sinai. I figliuoli d’Israele fecero interamente come il Signore avea comandato a Mosè.</verse>
    <verse number="6">Or vi furono alcuni uomini, i quali, essendo immondi per una persona morta, non poterono far la Pasqua in quel giorno; laonde si presentarono davanti a Mosè e davanti ad Aaronne, in quel giorno stesso.</verse>
    <verse number="7">E dissero loro: Noi siamo immondi per una persona morta; perchè saremmo noi divietati di offerir l’offerta al Signore nella sua stagione, fra’ figliuoli d’Israele?</verse>
    <verse number="8">E Mosè disse loro: Statevene; e io udirò ciò che il Signore comanderà intorno a voi.</verse>
    <verse number="9">E il Signore parlò a Mosè, dicendo:</verse>
    <verse number="10">Parla a’ figliuoli d’Israele, dicendo: Quando alcun di voi, o delle vostre generazioni, sarà immondo per una persona morta, ovvero sarà in viaggio lontano, non lasci però di far la Pasqua al Signore.</verse>
    <verse number="11">Faccianla nel quartodecimo giorno del secondo mese, fra’ due vespri; manginla con azzimi e con lattughe salvatiche.</verse>
    <verse number="12">Non lascinne nulla di resto fino alla mattina; e non ne rompano osso alcuno; faccianla secondo tutti gli statuti della Pasqua.</verse>
    <verse number="13">Ma, se alcuno è netto, e non è in viaggio, e pur si rimane di far la Pasqua; sia una tal persona ricisa da’ suoi popoli; porti quell’uomo il suo peccato; perciocchè non ha offerta nella sua stagione l’offerta del Signore.</verse>
    <verse number="14">E quando alcuno straniere, dimorando con voi, farà la Pasqua del Signore, facciala secondo gli statuti e gli ordini di essa; siavi un medesimo statuto fra voi; così per lo forestiere, come per colui che è natio del paese.</verse>
    <verse number="15">OR nel giorno che il Tabernacolo fu rizzato, la nuvola coperse il Tabernacolo, di sopra il Padiglione della Testimonianza; e in su la sera era sopra il Tabernacolo in apparenza di fuoco, fino alla mattina.</verse>
    <verse number="16">Così era del continuo; la nuvola lo copriva di giorno; e di notte vi era un’apparenza di fuoco.</verse>
    <verse number="17">E, secondo che la nuvola si alzava d’in sul Tabernacolo, i figliuoli d’Israele camminavano appresso; e dove la nuvola stanziava, quivi si accampavano i figliuoli d’Israele.</verse>
    <verse number="18">Al comandamento del Signore i figliuoli d’Israele si movevano, e altresì al comandamento del Signore si accampavano; e stavano accampati tutto il tempo che la nuvola stanziava sopra il Tabernacolo.</verse>
    <verse number="19">E quando la nuvola continuava a star per molti giorni in sul Tabernacolo, allora i figliuoli d’Israele attendevano alle fazioni del servigio del Signore, e non si partivano.</verse>
    <verse number="20">O fosse che la nuvola stesse pochi dì in sul Tabernacolo, al comandamento del Signore si accampavano, e altresì al comandamento del Signore si movevano.</verse>
    <verse number="21">O fosse che la nuvola vi stesse dalla sera fino alla mattina, e poi si alzasse in su la mattina, essi si movevano; o fosse che, statavi un giorno ed una notte, poi si alzasse, essi parimente si movevano.</verse>
    <verse number="22">Per quanto tempo la nuvola continuava a stanziare in sul Tabernacolo, o fossero due dì, o un mese, o un anno, tanto se ne stavano i figliuoli d’Israele accampati, e non si movevano; poi, quando la nuvola si alzava, si movevano.</verse>
    <verse number="23">Al comandamento del Signore si accampavano, e al comandamento del Signore si movevano; e al comandamento del Signore, dato per Mosè, attendevano alle fazioni del servigio del Signore.</verse>
  </chapter>
  <chapter number="10">
    <verse number="1">IL Signore parlò ancora a Mosè, dicendo:</verse>
    <verse number="2">Fatti due trombe d’argento, di lavoro tirato al martello, e servitene per adunar la raunanza, e per far movere i campi.</verse>
    <verse number="3">E quando si sonerà con amendue, adunisi tutta la raunanza appresso di te, all’entrata del Tabernacolo della convenenza.</verse>
    <verse number="4">E quando si sonerà con una solamente, aduninsi appresso di te i principali, i capi delle migliaia d’Israele.</verse>
    <verse number="5">E quando voi sonerete con suono squillante, movansi i campi posti verso il levante.</verse>
    <verse number="6">E quando voi sonerete con suono squillante la seconda volta, movansi i campi posti verso il mezzodì. Suonisi con suono squillante ogni volta che i campi dovranno moversi.</verse>
    <verse number="7">Ma quando voi adunerete la raunanza, sonate, ma non con suono squillante.</verse>
    <verse number="8">E suonino i figliuoli di Aaronne, sacerdoti, con quelle trombe; e usatele per istatuto perpetuo, per le vostre generazioni.</verse>
    <verse number="9">E quando nel vostro paese voi entrerete in battaglia contro al nemico che vi assalirà, allora sonate con le trombe, con suono squillante, ed e’ sovverrà di voi al Signore Iddio vostro; e sarete salvati da’ vostri nemici.</verse>
    <verse number="10">Parimente a’ giorni delle vostre allegrezze, e nelle vostre feste solenni, e nelle vostre calendi, sonate con le trombe, offerendo i vostri olocausti, e i vostri sacrificii da render grazie; ed esse vi saranno per ricordanza nel cospetto dell’Iddio vostro. Io sono il Signore Iddio vostro.</verse>
    <verse number="11">OR nell’anno secondo, nel secondo mese, nel ventesimo giorno del mese, avvenne che la nuvola si alzò d’in sul Tabernacolo della Testimonianza.</verse>
    <verse number="12">E i figliuoli d’Israele si mossero, secondo l’ordine delle lor mosse, dal deserto di Sinai; e la nuvola stanziò nel deserto di Paran.</verse>
    <verse number="13">Così si mossero la prima volta, secondo che il Signore avea comandato per Mosè.</verse>
    <verse number="14">E la bandiera del campo de’ figliuoli di Giuda si mosse la primiera, distinta per le sue schiere; essendo Naasson figliuolo di Amminadab, capo dell’esercito de’ figliuoli di Giuda;</verse>
    <verse number="15">e Natanael, figliuolo di Suar, capo dell’esercito della tribù de’ figliuoli d’Issacar;</verse>
    <verse number="16">ed Eliab, figliuolo di Helon, capo dell’esercito della tribù de’ figliuoli di Zabulon.</verse>
    <verse number="17">E, dopo che il Tabernacolo fu posto giù, i figliuoli di Gherson, e i figliuoli di Merari, si mossero, portando il Tabernacolo.</verse>
    <verse number="18">Appresso si mosse la bandiera del campo di Ruben, distinta per le sue schiere; essendo Elisur, figliuolo di Sedeur, capo dell’esercito di Ruben;</verse>
    <verse number="19">e Selumiel, figliuolo di Surisaddai, capo dell’esercito della tribù de’ figliuoli di Simeone;</verse>
    <verse number="20">ed Eliasaf, figliuolo di Deuel, capo dell’esercito della tribù de’ figliuoli di Gad.</verse>
    <verse number="21">Poi si mossero i Chehatiti, che portavano il Santuario; e mentre essi arrivavano, gli altri rizzavano il Tabernacolo.</verse>
    <verse number="22">Appresso si mosse la bandiera del campo de’ figliuoli di Efraim, distinta per le sue schiere; essendo Elisama, figliuolo di Ammiud, capo dell’esercito de’ figliuoli di Efraim;</verse>
    <verse number="23">e Gamliel, figliuolo di Pedasur, capo dell’esercito della tribù de’ figliuoli di Manasse;</verse>
    <verse number="24">e Abidan, figliuolo di Ghidoni, capo dell’esercito della tribù de’ figliuoli di Beniamino.</verse>
    <verse number="25">Appresso si mosse la bandiera del campo de’ figliuoli di Dan, distinta per le sue schiere; facendo retroguardia a tutti i campi; essendo Ahiezer, figliuolo di Ammisaddai, capo dell’esercito di Dan;</verse>
    <verse number="26">e Paghiel, figliuolo di Ocran, capo dell’esercito della tribù de’ figliuoli di Aser;</verse>
    <verse number="27">e Ahira, figliuolo di Enan, capo dell’esercito della tribù de’ figliuoli di Neftali.</verse>
    <verse number="28">Queste erano le mosse de’ figliuoli di Israele, distinti per le loro schiere, quando si movevano.</verse>
    <verse number="29">Or Mosè disse a Hobab, figliuolo di Reuel, Madianita, suo suocero: Noi ci partiamo per andare al luogo del quale il Signore ha detto: Io vel darò; vieni con noi, e noi ti faremo del bene; conciossiachè il Signore abbia promesso del bene a Israele.</verse>
    <verse number="30">Ed egli gli disse: Io non vi andrò; anzi me ne andrò al mio paese, e al mio parentado.</verse>
    <verse number="31">Ma Mosè gli disse: Deh! non lasciarci; perciocchè, conoscendo tu i luoghi dove noi abbiamo da accamparci nel deserto, tu ci servirai di occhi.</verse>
    <verse number="32">E se tu vieni con noi, quando sarà avvenuto quel bene che il Signore ci vuol fare, noi ti faremo del bene.</verse>
    <verse number="33">Così si partirono dal Monte del Signore; e fecero il cammino di tre giornate, andando l’Arca del Patto del Signore davanti a loro tre giornate, per investigar loro un luogo di riposo.</verse>
    <verse number="34">E quando si movevano dal luogo ove erano stati accampati, la nuvola del Signore era sopra loro, di giorno.</verse>
    <verse number="35">E, quando l’Arca si moveva, Mosè diceva: Levati su, o Signore, e sieno dispersi i tuoi nemici; e quelli che ti odiano fuggiranno per la tua presenza.</verse>
    <verse number="36">E, quando ella si posava, diceva: O Signore, riconduci le diecine delle migliaia delle schiere d’Israele.</verse>
  </chapter>
  <chapter number="11">
    <verse number="1">OR il popolo mostrò di lamentarsi agli orecchi del Signore, come per disagio sofferto. E il Signore l’udì, e l’ira sua si accese, e il fuoco del Signore si apprese fra esso, e consumò una della estremità del campo.</verse>
    <verse number="2">E il popolo sclamò a Mosè. E Mosè pregò il Signore, e il fuoco fu ammorzato.</verse>
    <verse number="3">E fu posto nome a quel luogo Tabera; perciocchè il fuoco del Signore si apprese quivi in essi.</verse>
    <verse number="4">OR la turba della gente accogliticcia ch’era fra il popolo, si mosse a concupiscenza; e i figliuoli d’Israele anch’essi tornarono a piagnere, e dissero: Chi ci darà a mangiar della carne?</verse>
    <verse number="5">E’ ci ricorda nel pesce che noi mangiavamo in Egitto per nulla, de’ cocomeri, de’ poponi, de’ porri, delle cipolle, e degli agli.</verse>
    <verse number="6">Laddove ora l’anima nostra è arida; e non abbiam nulla; noi non possiamo volger gli occhi sopra altro che sopra la Manna.</verse>
    <verse number="7">Or la Manna era simile al seme di coriandolo; e il suo colore simile al color delle perle.</verse>
    <verse number="8">E il popolo si spandeva, e la raccoglieva; poi la macinava con le macine, o la pestava nel mortaio; e la coceva in pentole, o ne facea delle focaccie; e il sapore di essa era come il sapor di pastello oliato.</verse>
    <verse number="9">E, quando cadeva la rugiada in sul campo di notte, sopra essa cadea ancora la Manna.</verse>
    <verse number="10">E Mosè intese che il popolo piagneva per le sue famiglie, ciascuno all’entrata del suo padiglione. E l’ira del Signore si accese gravemente. Ciò dispiacque eziandio a Mosè.</verse>
    <verse number="11">Ed egli disse al Signore: Perchè hai tu fatto questo male al tuo servitore? e perchè non ho io trovata grazia appo te, che tu mi abbi posto addosso il carico di tutto questo popolo?</verse>
    <verse number="12">Ho io conceputo tutto questo popolo? l’ho io generato, perchè tu mi dica che io lo porti in seno, come il balio porta il fanciullo che poppa, nel paese che tu hai giurato a’ padri loro?</verse>
    <verse number="13">Onde avrei io della carne, per darne a tutto questo popolo? conciossiachè egli mi pianga appresso, dicendo: Dacci a mangiar della carne.</verse>
    <verse number="14">Io solo non posso regger tutto questo popolo; perciocchè è troppo grave peso per me.</verse>
    <verse number="15">E se pur tu mi vuoi fare in cotesta maniera, uccidimi ti prego, se ho trovata grazia appo te; e non fare che io vegga il mio male.</verse>
    <verse number="16">E il Signore disse a Mosè: Adunami settant’uomini degli Anziani d’Israele, i quali tu conosci, essendo essi Anziani del popolo, e suoi rettori; e menali al Tabernacolo della convenenza; e compariscano quivi teco.</verse>
    <verse number="17">E io scenderò, e parlerò quivi teco, e metterò da parte dello Spirito che è sopra te, e lo metterò sopra loro; ed essi porteranno teco il carico del popolo, e tu non lo porterai solo.</verse>
    <verse number="18">Or di’ al popolo: Santificatevi per domani, e voi mangerete della carne; conciossiachè voi abbiate pianto agli orecchi del Signore, dicendo: Chi ci darà a mangiar della carne? certo noi stavamo bene in Egitto. Il Signore adunque vi darà della carne, e voi ne mangerete.</verse>
    <verse number="19">Voi non ne mangerete sol un giorno, nè due, nè cinque, nè dieci, nè venti;</verse>
    <verse number="20">ma fino a un mese intiero, finchè vi esca per le nari, e che l’abbiate in abbominio; poichè voi avete sprezzato il Signore che è nel mezzo di voi, e avete pianto davanti a lui, dicendo: Perchè siamo usciti di Egitto?</verse>
    <verse number="21">E Mosè disse: Questo popolo, fra il quale io sono, è di seicentomila uomini a piè; e tu hai detto: Io darò loro della carne, ed essi ne mangeranno un mese intiero.</verse>
    <verse number="22">Scanneransi loro pecore e buoi, tantochè ne abbiano a sufficienza? rauneransi loro tutti i pesci del mare, tantochè ne abbiano quanto basti loro?</verse>
    <verse number="23">E il Signore disse a Mosè: È forse la mano del Signore raccorciata? ora vedrai se la mia parola ti avverrà o no.</verse>
    <verse number="24">E Mosè se ne uscì fuori, e rapportò al popolo le parole del Signore; e adunò settant’uomini degli Anziani del popolo, i quali fece stare in piè intorno al Tabernacolo.</verse>
    <verse number="25">E il Signore scese nella nuvola, e parlò a lui, e mise da parte dello Spirito, ch’era sopra lui, e lo mise sopra que’ settant’uomini Anziani; e avvenne che, quando lo Spirito si fu posato sopra loro, profetizzarono, e da indi innanzi non restarono.</verse>
    <verse number="26">Or due di quegli uomini erano rimasti nel campo; e il nome dell’uno era Eldad, e il nome dell’altro Medad; e lo Spirito si posò sopra loro. Or essi erano d’infra quelli ch’erano stati rassegnati; ma non erano usciti, per andare al Tabernacolo. E profetizzarono dentro al campo.</verse>
    <verse number="27">E un giovane corse, e rapportò la cosa a Mosè, dicendo: Eldad, e Medad, profetizzano dentro al campo.</verse>
    <verse number="28">Allora Giosuè, figliuolo di Nun, che avea servito a Mosè fin dalla sua giovanezza, fece motto a Mosè, e gli disse: Signore mio Mosè, divietali.</verse>
    <verse number="29">Ma Mosè gli disse: Sei tu geloso per me? anzi, fosse pur tutto il popolo del Signore profeta: e avesse pure il Signore messo il suo Spirito sopra loro. Poi Mosè si ricolse nel campo insieme con gli Anziani d’Israele.</verse>
    <verse number="30">Mosè si ricolse nel campo insieme con gli Anziani d’Israele.</verse>
    <verse number="31">E un vento si levò, mosso dal Signore, e trasportò delle quaglie di verso il mare, e le gittò in sul campo, d’intorno a una giornata di cammino di qua, e una giornata di cammino di là, intorno al campo; e n’era l’altezza presso che di due cubiti in su la faccia della terra.</verse>
    <verse number="32">E il popolo si levò, e tutto quel giorno, e tutta quella notte, e tutto il dì seguente, raccolse delle quaglie; chi ne raccolse il meno, ne raccolse dieci omer; poi se le distesero al largo intorno al campo.</verse>
    <verse number="33">Essi aveano ancora la carne fra’ denti, e non era ancora mancata, quando l’ira del Signore si accese contro al popolo; e il Signore percosse il popolo d’una piaga grandissima.</verse>
    <verse number="34">E fu posto nome a quel luogo: Chibrot-taava; perciocchè quivi furono seppelliti que’ del popolo che si erano mossi a concupiscenza.</verse>
    <verse number="35">Da Chibrot-taava il popolo partì, traendo in Haserot, e si fermò in Haserot.</verse>
  </chapter>
  <chapter number="12">
    <verse number="1">OR Maria ed Aaronne parlarono contro a Mosè, per cagion della moglie Cusita ch’egli avea presa; perciocchè egli avea presa una moglie Cusita.</verse>
    <verse number="2">E dissero: Ha veramente il Signore parlato sol per Mosè? non ha egli eziandio parlato per noi? E il Signore udì queste parole.</verse>
    <verse number="3">Or quell’uomo Mosè era molto mansueto, più che altro uomo che fosse in su la terra.</verse>
    <verse number="4">E il Signore disse in quello stante a Mosè, e ad Aaronne, e a Maria: Uscite tutti e tre, e venite al Tabernacolo della convenenza. Ed essi uscirono tutti e tre.</verse>
    <verse number="5">E il Signore scese nella colonna della nuvola, e si fermò all’entrata del Tabernacolo; e chiamò Aaronne e Maria. E amendue andarono là.</verse>
    <verse number="6">E il Signore disse: Ascoltate ora le mie parole: Se v’è fra voi alcun profeta, io, il Signore, mi do a conoscere a lui in visione, o parlo a lui in sogno.</verse>
    <verse number="7">Ma non fo così inverso il mio servitore Mosè, il quale è fedele in tutta la mia casa.</verse>
    <verse number="8">Io parlo a bocca a bocca con lui, e a veduta, e non con maniere oscure; ed egli vede la sembianza del Signore; perchè dunque non avete voi temuto di parlar contro al mio servitore, contro a Mosè?</verse>
    <verse number="9">E l’ira del Signore si accese contro a loro, ed egli se ne andò.</verse>
    <verse number="10">E la nuvola si partì d’in sul Tabernacolo; ed ecco, Maria era lebbrosa, bianca come neve; e Aaronne riguardò Maria; ed ecco, era lebbrosa.</verse>
    <verse number="11">E Aaronne disse a Mosè: Ahi! Signore mio; deh! non metterci peccato addosso; conciossiachè noi abbiamo follemente fatto, e abbiamo peccato.</verse>
    <verse number="12">Deh! non sia ella come un parto morto, la cui carne, quando egli esce del seno di sua madre, è già mezza consumata.</verse>
    <verse number="13">E Mosè gridò al Signore, dicendo: Deh! sanala ora, o Dio.</verse>
    <verse number="14">E il Signore disse a Mosè: Se suo padre le avesse sputato nel viso, non sarebb’ella tutta vergognosa per sette giorni? Sia rinchiusa fuor del campo sette giorni; poi sia raccolta.</verse>
    <verse number="15">Maria adunque fu rinchiusa fuor del campo sette giorni; e il popolo non si mosse, finchè Maria non fu raccolta.</verse>
    <verse number="16">(H13-1) POI il popolo si partì di Haserot, e si accampò nel deserto di Paran.</verse>
  </chapter>
  <chapter number="13">
    <verse number="1">(H13-2) E il Signore parlò a Mosè, dicendo:</verse>
    <verse number="2">(H13-3) Manda degli uomini, che spiino il paese di Canaan, il quale io dono a’ figliuoli d’Israele; mandate un uomo per tribù de’ lor padri; tutti capi de’ figliuoli d’Israele.</verse>
    <verse number="3">(H13-4) Mosè adunque mandò quegli uomini dal deserto di Paran, secondo il comandamento del Signore; e tutti erano capi de’ figliuoli d’Israele.</verse>
    <verse number="4">(H13-5) E questi sono i nomi loro: Sammua, figliuolo di Zaccui, della tribù di Ruben;</verse>
    <verse number="5">(H13-6) Safat, figliuolo di Hori, della tribù di Simeone;</verse>
    <verse number="6">(H13-7) Caleb, figliuolo di Gefunne, della tribù di Giuda;</verse>
    <verse number="7">(H13-8) Igheal, figliuolo di Giuseppe, della tribù d’Issacar;</verse>
    <verse number="8">(H13-9) Hosea, figliuolo di Nun, della tribù di Efraim;</verse>
    <verse number="9">(H13-10) Palti, figliuolo di Rafu, della tribù di Beniamino;</verse>
    <verse number="10">(H13-11) Gaddiel, figliuolo di Sodi, della tribù di Zabulon;</verse>
    <verse number="11">(H13-12) Gaddi, figliuolo di Susi, dell’altra tribù di Giuseppe, cioè, della tribù di Manasse;</verse>
    <verse number="12">(H13-13) Ammiel, figliuolo di Ghemalli, della tribù di Dan;</verse>
    <verse number="13">(H13-14) Setur, figliuolo di Micael, della tribù di Aser;</verse>
    <verse number="14">(H13-15) Nabi, figliuolo di Vofsi, della tribù di Neftali;</verse>
    <verse number="15">(H13-16) Gheuel, figliuolo di Machi, della tribù di Gad.</verse>
    <verse number="16">(H13-17) Questi sono i nomi degli uomini, che Mosè mandò per ispiare il paese or Mosè avea posto nome Giosuè, a Hosea, figliuolo di Nun.</verse>
    <verse number="17">(H13-18) Mosè adunque li mandò a spiare il paese di Canaan, e disse loro: Andate di qua, dal Mezzodi, poi salite al monte.</verse>
    <verse number="18">(H13-19) E vedete qual sia quel paese, e qual sia il popolo che abita in esso, se egli è forte o debole; se egli è in piccolo, o in gran numero.</verse>
    <verse number="19">(H13-20) E qual sia la terra nella quale egli abita, se ella è buona o cattiva; e quali sieno le città nelle quali egli abita, se abita in luoghi steccati, o in murati.</verse>
    <verse number="20">(H13-21) E qual sia il terreno, se è grasso o magro; e se vi son alberi, o no; e portatevi valentemente, e recate de’ frutti del paese. Or allora era il tempo dell’uve primaticce.</verse>
    <verse number="21">(H13-22) Essi adunque andarono, e spiarono il paese, dal deserto di Sin fino a Rehob, all’entrata d’Hamat.</verse>
    <verse number="22">(H13-23) Poi salirono verso il mezzodì, e vennero fino in Hebron, dove erano Ahiman, Sesai e Talmai, nati da Anac. Or Hebron era stata edificata sette anni innanzi a Soan di Egitto.</verse>
    <verse number="23">(H13-24) E, giunti fino al torrente di Escol, tagliarono di là un tralcio con un grappolo d’uva, e lo portarono con una stanga a due; insieme con delle melagrane e dei fichi.</verse>
    <verse number="24">(H13-25) E, per cagione di quel grappolo d’uva che i figliuoli d’Israele ne tagliarono, fu posto nome a quel luogo, Nahal-escol.</verse>
    <verse number="25">(H13-26) E, in capo di quaranta giorni, tornarono da spiare il paese.</verse>
    <verse number="26">(H13-27) E andarono a Mosè e ad Aaronne, e a tutta la raunanza de’ figliuoli d’Israele, nel deserto di Paran, di Cades; ove essendo giunti, rapportarono l’affare a loro, e a tutta la raunanza, e mostrarono loro que’ frutti del paese.</verse>
    <verse number="27">(H13-28) E raccontarono il lor viaggio a Mosè, e dissero: Noi arrivammo nel paese nel quale tu ci mandasti; e certo è un paese che stilla latte e miele; ed ecco de’ suoi frutti.</verse>
    <verse number="28">(H13-29) Sol vi è questo, che il popolo che abita in esso, è potente, e le città son molto forti e grandi; e anche vi abbiamo veduti i figliuoli di Anac.</verse>
    <verse number="29">(H13-30) Gli Amalechiti abitano nella contrada Meridionale; gl’Hittei, i Gebusei, e gli Amorrei abitano nel monte; e i Cananei abitano presso al mare, e lungo il Giordano.</verse>
    <verse number="30">(H13-31) E Caleb racquetò il popolo inverso Mosè, e disse: Andiamo pure in quel paese, e conquistiamolo; perciocchè di certo noi lo soggiogheremo.</verse>
    <verse number="31">(H13-32) Ma quegli uomini ch’erano andati con lui dissero: Egli non è in poter nostro di salir contro a quel popolo; conciossiachè egli sia troppo potente per noi.</verse>
    <verse number="32">(H13-33) E infamarono il paese che aveano spiato appresso i figliuoli d’Israele, dicendo: Il paese per lo quale siam passati, per ispiarlo, è un paese che divora i suoi abitanti; e tutto il popolo che noi abbiamo veduto in esso, sono uomini alti e grandi.</verse>
    <verse number="33">(H13-34) Noi vi abbiamo eziandio veduti de’ giganti, i figliuoli di Anac, della schiatta de’ giganti; appetto a’ quali ci pareva di esser locuste; e tali eziandio parevamo loro.</verse>
  </chapter>
  <chapter number="14">
    <verse number="1">ALLORA tutta la raunanza alzò la voce, e diede di gran grida, e il popolo pianse quella notte.</verse>
    <verse number="2">E tutti i figliuoli d’Israele mormorarono contro a Mosè, e contro ad Aaronne; e tutta la raunanza disse loro: Fossimo pur morti nel paese di Egitto, o fossimo pur morti in questo deserto.</verse>
    <verse number="3">E perchè ci mena il Signore in quel paese, acciocchè siamo morti per la spada, e sieno le nostre mogli, e le nostre famiglie, in preda? non sarebb’egli meglio per noi di ritornarcene in Egitto?</verse>
    <verse number="4">E dissero l’uno all’altro: Costituiamoci un capo, e ritorniamocene in Egitto.</verse>
    <verse number="5">Allora Mosè ed Aaronne si gittarono a terra sopra le lor facce, davanti a tutta la raunanza della comunanza de’ figliuoli d’Israele.</verse>
    <verse number="6">E Giosuè, figliuolo di Nun, e Caleb, figliuolo di Gefunne, ch’erano stati di quelli che aveano spiato il paese, si stracciarono i vestimenti;</verse>
    <verse number="7">e dissero a tutta la raunanza de’ figliuoli d’Israele: Il paese, per lo quale siamo passati, per ispiarlo, è un buonissimo paese.</verse>
    <verse number="8">Se il Signore ci è favorevole, egli c’introdurrà in quel paese, e cel darà; che è un paese stillante latte e miele.</verse>
    <verse number="9">Sol non ribellatevi contro al Signore, e non abbiate paura del popolo di quel paese; conciossiachè essi sieno nostro pane; la loro ombra s’è dipartita d’in su loro; e il Signore è con noi; non abbiatene paura.</verse>
    <verse number="10">Allora tutta la raunanza disse di lapidarli; ma la gloria del Signore apparve a tutti i figliuoli d’Israele, nel Tabernacolo della convenenza.</verse>
    <verse number="11">E il Signore disse a Mosè: Infino a quando mi dispetterà questo popolo? e infino a quando non crederanno essi in me, per tutti i miracoli che io ho fatti nel mezzo di lui?</verse>
    <verse number="12">Io lo percoterò di mortalità, e lo disperderò; e io ti farò divenire una nazione più grande, e più potente di lui.</verse>
    <verse number="13">E Mosè disse al Signore: Ma gli Egizj l’udiranno; conciossiachè tu abbi tratto fuori questo popolo del mezzo di loro, con la tua forza.</verse>
    <verse number="14">E diranno agli abitanti di questo paese, i quali hanno inteso che tu, Signore, sei nel mezzo di questo popolo, e che tu apparisci loro a vista d’occhio, e che la tua nuvola si ferma sopra loro, e che tu cammini davanti a loro in colonna di nuvola di giorno, e in colonna di fuoco di notte;</verse>
    <verse number="15">se, dico, tu fai morir questo popolo, come un solo uomo le genti che avranno intesa la tua fama, diranno:</verse>
    <verse number="16">Perciocchè il Signore non ha potuto fare entrar cotesto popolo nel paese ch’egli avea lor giurato, egli li ha ammazzati nel deserto.</verse>
    <verse number="17">Ora dunque, sia, ti prego, la potenza del Signore magnificata, e fa’ secondo che tu hai parlato, dicendo:</verse>
    <verse number="18">Il Signore è lento all’ira, e grande in benignità; egli perdona l’iniquità e il misfatto; ma altresì non assolve punto il colpevole; anzi fa punizione dell’iniquità de’ padri sopra i figliuoli, infino alla terza e alla quarta generazione.</verse>
    <verse number="19">Deh! perdona a questo popolo la sua iniquità, secondo la grandezza della tua benignità, e come tu gli hai perdonato dall’Egitto infin a qui.</verse>
    <verse number="20">E il Signore disse: io gli ho perdonato, secondo la tua parola.</verse>
    <verse number="21">Ma pure, come io vivo, e come tutta la terra è ripiena della mia gloria;</verse>
    <verse number="22">niuno di quegli uomini che hanno veduta la mia gloria, e i miei miracoli che io ho fatti in Egitto, e nel deserto, e pur m’hanno tentato già dieci volte, e non hanno ubbidito alla mia voce;</verse>
    <verse number="23">non vedrà il paese, il quale ho giurato a’ lor padri; niuno di quelli che m’hanno dispettato non lo vedrà.</verse>
    <verse number="24">Ma, quant’è a Caleb, mio servitore, perchè in lui è stato un altro spirito, e m’ha seguitato appieno, io l’introdurrò nel paese nel quale egli è andato, e la sua progenie lo possederà.</verse>
    <verse number="25">Or gli Amalechiti e i Cananei abitano nella Valle, e però domani voltate faccia, e camminate verso il deserto, traendo verso il mar rosso.</verse>
    <verse number="26">Il Signore parlò ancora a Mosè e ad Aaronne, dicendo:</verse>
    <verse number="27">Infino a quando sofferirò io questa malvagia raunanza, che mormora contro a me? io ho uditi i mormorii de’ figliuoli d’Israele, co’ quali mormorano contro a me.</verse>
    <verse number="28">Di’ loro: Come io vivo, dice il Signore, io vi farò come voi avete parlato a’ miei orecchi.</verse>
    <verse number="29">I vostri corpi caderanno morti in questo deserto; e quant’è a tutti gli annoverati d’infra voi, seconda tutto il vostro numero, dall’età di vent’anni in su, che avete mormorato contro a me;</verse>
    <verse number="30">se voi entrate nel paese del quale io alzai la mano che io vi ci stanzierei; salvo Caleb, figliuolo di Gefunne; e Giosuè, figliuolo di Nun.</verse>
    <verse number="31">Ma io ci farò entrare i vostri piccoli fanciulli, de’ quali voi avete detto che sarebbero in preda; ed essi conosceranno che cosa è il paese, il quale voi avete sdegnato.</verse>
    <verse number="32">Ma di voi i corpi caderanno morti in questo deserto.</verse>
    <verse number="33">E i vostri figliuoli andranno pasturando nel deserto, per quarant’anni, e porteranno la pena delle vostre fornicazioni, finchè i vostri corpi morti sieno consumati nel deserto.</verse>
    <verse number="34">Voi porterete la pena delle vostre iniquità per quarant’anni, secondo il numero de’ quaranta giorni che siete stati in ispiare il paese, un anno per un giorno; e voi conoscerete come io rompo le mie promesse.</verse>
    <verse number="35">Io il Signore ho parlato. Se io non fo questo a tutta questa malvagia raunanza, che si è convenuta contro a me; essi verranno meno in questo deserto, e vi morranno.</verse>
    <verse number="36">E quegli uomini che Mosè avea mandati per ispiare il paese, i quali, essendo tornati, aveano fatta mormorar tutta la raunanza contro a lui, infamando quel paese;</verse>
    <verse number="37">quegli uomini, dico, che aveano sparso un cattivo grido di quel paese, morirono di piaga, davanti al Signore.</verse>
    <verse number="38">Ma Giosuè, figliuolo di Nun, e Caleb, figliuolo di Gefunne, restarono in vita, d’infra quelli ch’erano andati per ispiare il paese.</verse>
    <verse number="39">Or Mosè riferì quelle parole a tutti i figliuoli d’Israele; e il popolo ne fece un gran cordoglio.</verse>
    <verse number="40">E la mattina seguente si levarono, e salirono alla sommità del monte, dicendo: Eccoci; noi saliremo al luogo che il Signore ha detto; perciocchè noi abbiamo peccato.</verse>
    <verse number="41">Ma Mosè disse: Perchè trapassate il comandamento del Signore? ciò non prospererà.</verse>
    <verse number="42">Non salite; conciossiachè il Signore non sia nel mezzo di voi; che talora, se vi affrontate co’ vostri nemici, non siate sconfitti.</verse>
    <verse number="43">Perchè colà davanti a voi son gli Amalechiti, e i Cananei, e voi sarete morti per la spada; perciocchè voi vi siete rivolti di dietro al Signore; ed egli non sarà con voi.</verse>
    <verse number="44">Nondimeno essi si attentarono temerariamente di salire alla sommità del monte; ma l’Arca del Patto del Signore, e Mosè non si mossero di mezzo al campo.</verse>
    <verse number="45">E gli Amalechiti, e i Cananei, che abitavano in quel monte, scesero giù, e li percossero, e li ruppero, perseguendoli fino in Horma.</verse>
  </chapter>
  <chapter number="15">
    <verse number="1">POI il Signore parlò a Mosè, dicendo:</verse>
    <verse number="2">Parla a’ figliuoli d’Israele, e di’ loro: Quando voi sarete entrati nel paese, dove avete ad abitare, il quale io vi do;</verse>
    <verse number="3">e farete alcun sacrificio da ardere al Signore, come olocausto, o altro sacrificio, per singolar voto, o per ispontanea volontà, o nelle vostre feste solenni, per offerir soave odore, del grosso o del minuto bestiame, al Signore;</verse>
    <verse number="4">offerisca colui che farà la sua offerta al Signore, un’offerta di panatica della decima parte d’un efa di fior di farina, stemperata con la quarta parte d’un hin d’olio;</verse>
    <verse number="5">e la quarta parte di un hin di vino, per offerta da spandere. Questo offerirai per ciascuno olocausto, o altro sacrificio che sia d’un agnello.</verse>
    <verse number="6">E se fai offerta di panatica per un montone, offeriscila di due decimi di fior di farina, stemperata col terzo d’un hin d’olio.</verse>
    <verse number="7">E per offerta da spandere, offerisci il terzo d’un hin di vino, in odor soave al Signore.</verse>
    <verse number="8">E se tu offerisci al Signore un giovenco per olocausto, o per altro sacrificio, per singolar voto, o per sacrificio da render grazie;</verse>
    <verse number="9">offerisci, insieme col giovenco, un’offerta di panatica, di tre decimi di fior di farina, stemperata con la metà d’un hin d’olio.</verse>
    <verse number="10">E, per offerta da spandere, offerisci la metà d’un hin di vino; il tutto in offerta da ardere, di soave odore al Signore.</verse>
    <verse number="11">Facciasi così per ciascun bue, per ciascun montone, e per ciascuna minuta bestia, pecora o capra.</verse>
    <verse number="12">Fate così per ciascuna di quelle bestie, secondo il numero che ne sacrificherete.</verse>
    <verse number="13">Chiunque è natio del paese offerisca queste cose in questa maniera, per presentare offerta da ardere, di soave odore, al Signore.</verse>
    <verse number="14">E quando alcuno straniere che dimorerà appresso di voi, o qualunque altro sarà fra voi, per le vostre generazioni, farà offerta da ardere, di soave odore al Signore, faccia così come farete voi.</verse>
    <verse number="15">Siavi un medesimo statuto per voi, e per lo forestiere che dimora con voi che siete della raunanza. Sia questo uno statuto perpetuo per le vostre generazioni. Davanti al Signore il forestiere sarà come voi.</verse>
    <verse number="16">Una medisima legge, e una medesima ragione sarà per voi, e per lo straniere che dimora con voi.</verse>
    <verse number="17">Il Signore parlò ancora a Mosè, dicendo:</verse>
    <verse number="18">Parla a’ figliuoli d’Israele, e di’ loro: Quando voi sarete entrati nel paese, dove io vi conduco;</verse>
    <verse number="19">quando voi mangerete del pane del paese, offeritene un’offerta al Signore.</verse>
    <verse number="20">Offerite una focaccia per offerta, delle primizie delle vostre paste; offeritela nella medesima maniera, come l’offerta dell’aia.</verse>
    <verse number="21">Date al Signore, per le vostre generazioni, un’offerta delle primizie delle vostre paste.</verse>
    <verse number="22">Ora, quando voi avrete fallito per errore, e non avrete eseguiti tutti questi comandamenti che il Signore ha dati a Mosè;</verse>
    <verse number="23">tutto quello che il Signore vi ha comandato per Mosè, fin dal dì che egli vi ha dati comandamenti per le vostre generazioni;</verse>
    <verse number="24">se l’errore è stato commesso per inavvertenza della raunanza, offerisca tutta la raunanza per olocausto, in soave odore al Signore, un giovenco, con la sua offerta di panatica e da spandere, secondo l’ordinazione; e un becco per sacrificio per lo peccato.</verse>
    <verse number="25">E faccia il sacerdote il purgamento per tutta la raunanza de’ figliuoli d’Israele, e sarà loro perdonato; perciocchè è errore, ed essi hanno addotta davanti al Signore la loro offerta da ardere al Signore, e il sacrificio per lo peccato, per l’error loro.</verse>
    <verse number="26">Così sarà perdonato a tutta la raunanza de’ figliuoli d’Israele, e parimente a’ forestieri che dimoreranno fra loro; perciocchè tutto il popolo ha parte in quell’errore.</verse>
    <verse number="27">Ma, se una sola persona ha peccato per errore, offerisca una capra di un anno, per lo peccato.</verse>
    <verse number="28">E faccia il sacerdote il purgamento per quella persona che avrà peccato per errore, peccando per errore nel cospetto del Signore; e quando il sacerdote avrà fatto purgamento per essa, le sarà perdonato.</verse>
    <verse number="29">Siavi una medesima legge per chiunque avrà fatta alcuna cosa per errore, così se sarà de’ figliuoli d’Israele, natio del paese, come se sarà forestiere, che dimori fra loro.</verse>
    <verse number="30">Ma la persona, così il natio del paese, come il forestiere, che farà alcun atto a mano alzata, oltraggia il Signore; e però sia una cotal persona ricisa d’infra il suo popolo.</verse>
    <verse number="31">Conciossiachè abbia sprezzata la parola del Signore, e abbia rotto il suo comandamento, del tutto sia quella persona ricisa; sia la sua iniquità sopra essa.</verse>
    <verse number="32">ORA, essendo i figliuoli d’Israele nel deserto, trovarono un uomo che ricoglieva delle legne in giorno di Sabato.</verse>
    <verse number="33">E, coloro che lo trovarono cogliendo delle legne, lo menarono a Mosè, e ad Aaronne, e a tutta la raunanza.</verse>
    <verse number="34">E lo misero in prigione; perciocchè non era stato dichiarato ciò che se gli avesse a fare.</verse>
    <verse number="35">E il Signore disse a Mosè: Del tutto sia quell’uomo fatto morire; lapidilo tutta la raunanza fuor del campo.</verse>
    <verse number="36">E tutta la raunanza lo menò fuor del campo, e lo lapidò, sicchè egli morì; come il Signore avea comandato a Mosè.</verse>
    <verse number="37">IL Signore parlò ancora a Mosè, dicendo:</verse>
    <verse number="38">Parla a’ figliuoli d’Israele, e di’ loro, che si facciano delle fimbrie ai lembi delle lor veste, per le lor generazioni; e mettano sopra quelle fimbrie de’ lor lembi un cordone di violato.</verse>
    <verse number="39">E abbiate quel cordone in su le fimbrie, acciocchè, quando lo riguarderete, voi vi ricordiate di tutti i comandamenti del Signore, e li mettiate in opera, e non andiate guatando dietro al vostro cuore, e agli occhi vostri, dietro a’ quali solete andar fornicando.</verse>
    <verse number="40">Acciocchè vi ricordiate di mettere in opera tutti i miei comandamenti, e siate santi all’Iddio vostro.</verse>
    <verse number="41">Io sono il Signore Iddio vostro, che vi ho tratti fuor del paese di Egitto, per esservi Dio. Io sono il Signore Iddio vostro.</verse>
  </chapter>
  <chapter number="16">
    <verse number="1">OR Core, figliuolo d’Ishar, figliuolo di Chehat, figliuolo di Levi; e Datan e Abiram, figliuoli di Eliab; e On, figliuolo di Pelet, avendo presi degli altri seco;</verse>
    <verse number="2">si levarono in presenza di Mosè, con dugencinquanta uomini de’ figliuoli d’Israele, ch’erano de’ principali della raunanza, che si solevano chiamare alla raunata del popolo, uomini di nome.</verse>
    <verse number="3">E, adunatisi contro a Mosè, e contro ad Aaronne, disser loro: Bastivi; perciocchè tutta la raunanza è santa, e il Signore è nel mezzo di loro; perchè dunque v’innalzate sopra la raunanza del Signore?</verse>
    <verse number="4">Quando Mosè ebbe ciò inteso, egli si gittò a terra sopra la sua faccia.</verse>
    <verse number="5">E parlò a Core, e a tutto il suo seguito, dicendo: Domattina farà il Signore conoscere chi è suo, e chi è santo, e lo farà accostare a sè; egli farà accostare a sè chi egli avrà eletto.</verse>
    <verse number="6">Fate questo: Tu, Core, e tutti voi che siete del suo seguito, prendete de’ turiboli.</verse>
    <verse number="7">E domani mettete in essi del fuoco, e ponetevi su del profumo nel cospetto del Signore; e colui che il Signore avrà eletto sarà il Santo. Bastivi, figliuoli di Levi.</verse>
    <verse number="8">Mosè, oltre a ciò, disse a Core: Deh! ascoltate, figliuoli di Levi.</verse>
    <verse number="9">È egli troppo poco per voi, che l’Iddio d’Israele v’abbia appartati della raunanza d’Israele, per farvi accostare a sè, per fare il servigio del Tabernacolo del Signore, e per presentarvi davanti alla raunanza, per fare il suo ministerio?</verse>
    <verse number="10">E ch’egli abbia in effetto fatto accostar te, e tutti i tuoi fratelli, figliuoli di Levi, teco; che voi procacciate ancora il sacerdozio?</verse>
    <verse number="11">Perciò, tu, e tutto il tuo seguito, siete quelli che si son convenuti contro al Signore; e che cosa è Aaronne, che voi mormorate contro a lui?</verse>
    <verse number="12">Mosè mandò ancora a chiamar Datan e Abiram, figliuoli di Eliab; ma essi dissero: Noi non ci andremo.</verse>
    <verse number="13">È egli poca cosa che tu ci abbi tratti fuor di un paese stillante latte e miele, per farci morir nel deserto, che tu vogli eziandio assolutamente fare il principe sopra noi?</verse>
    <verse number="14">Ma, lasciamo che tu non ci abbi condotti in un paese stillante latte e miele, avessici data almeno qualche possessione di campi o di vigne! Pensi tu di abbacinar gli occhi di questi uomini? Noi non ci andremo.</verse>
    <verse number="15">Allora Mosè si adirò forte, e disse al Signore: Non riguardare alla loro offerta; io non ho preso nulla di quel d’alcun di loro, non pure un asino; e non ho offeso alcun di loro.</verse>
    <verse number="16">Poi Mosè disse a Core: Comparite domani, tu, e tutti quelli del tuo seguito, davanti al Signore; Aaronne vi comparirà anch’esso.</verse>
    <verse number="17">E prenda ciascun di voi il suo turibolo, e mettavi del profumo, e rechi ciascuno il suo turibolo, davanti al Signore, che saranno dugencinquanta turiboli. Tu ancora, ed Aaronne, abbiate ciascuno il suo turibolo.</verse>
    <verse number="18">Essi adunque presero ciascuno il suo turibolo, e postovi del fuoco, vi misero del profumo; e si fermarono all’entrata del Tabernacolo della convenenza. Il simigliante fecero ancora Mosè ed Aaronne.</verse>
    <verse number="19">E Core adunò tutta la raunanza contro a loro, all’entrata del Tabernacolo della convenenza; e la gloria del Signore apparve a tutta la raunanza.</verse>
    <verse number="20">E il Signore parlò a Mosè e ad Aaronne, dicendo:</verse>
    <verse number="21">Separatevi di mezzo di questa raunanza, e in un momento io li consumerò.</verse>
    <verse number="22">Ma essi, gittatisi in terra sopra la faccia, dissero: O Dio, Dio degli spiriti d’ogni carne, quest’uomo solo avendo peccato, ti adireresti tu contro a tutta la raunanza?</verse>
    <verse number="23">E il Signore parlò a Mosè, dicendo:</verse>
    <verse number="24">Parla alla raunanza, dicendo: Ritraetevi d’intorno a’ padiglioni di Core, di Datan, e di Abiram.</verse>
    <verse number="25">E Mosè si levò, e andò a Datan, e ad Abiram; e gli Anziani d’Israele andarono dietro a lui.</verse>
    <verse number="26">Ed egli parlò alla raunanza, dicendo: Deh! dipartitevi d’appresso a’ padiglioni di cotesti malvagi uomini, e non toccate cosa alcuna loro; che talora non periate per tutti i lor peccati.</verse>
    <verse number="27">Ed essi si dipartirono d’appresso a’ padiglioni di Core, di Datan, e di Abiram, d’ogni intorno. Or Datan e Abiram uscirono fuori, e si fermarono all’entrata de’ lor padiglioni, con le lor mogli, i lor figliuoli, e le lor famiglie.</verse>
    <verse number="28">E Mosè disse: Da questo conoscerete che il Signore mi ha mandato, per far tutte queste opere; conciossiachè io non l’abbia fatte di mio senno.</verse>
    <verse number="29">Se costoro muoiono nella maniera di tutti gli uomini, e son puniti come tutti gli altri uomini, il Signore non mi ha mandato.</verse>
    <verse number="30">Ma, se il Signore crea una cosa nuova, tal che la terra apra la sua bocca, e li tranghiottisca, insieme con tutto quello che appartiene loro, sì che scendano vivi nell’inferno, voi conoscerete che questi uomini hanno dispettato il Signore.</verse>
    <verse number="31">Ed egli avvenne che, come egli ebbe finito di proferire tutte queste parole, la terra ch’era sotto coloro si fendè,</verse>
    <verse number="32">e aperse la sua bocca, e li tranghiottì, insieme con le lor case; e parimente tutte le persone appartenenti a Core, e tutta la roba.</verse>
    <verse number="33">E scesero vivi nell’inferno, insieme con tutto quello che apparteneva loro; e la terra li coperse, ed essi perirono d’infra la raunanza.</verse>
    <verse number="34">E tutti gl’Israeliti ch’erano intorno a loro fuggirono al grido loro; perciocchè dicevano: Che la terra non ci tranghiottisca.</verse>
    <verse number="35">Oltre a ciò, un fuoco uscì d’appresso al Signore, il qual consumò que’ dugencinquanta uomini, che offerivano il profumo.</verse>
    <verse number="36">Appresso, il Signore parlò a Mosè, dicendo:</verse>
    <verse number="37">Di’ a Eleazaro, figliuolo del Sacerdote Aaronne, che raccolga i turiboli di mezzo dell’arsione, spargendone via il fuoco; perciocchè sono sacri.</verse>
    <verse number="38">E dei turiboli di costoro che han peccato contro alle lor proprie anime, facciansene delle piastre distese, da coprir l’Altare; perciocchè essi li hanno presentati davanti al Signore, e sono sacri; e sieno per segnale a’ figliuoli d’Israele.</verse>
    <verse number="39">E il sacerdote Eleazaro prese que’ turiboli di rame, i quali coloro ch’erano stati arsi aveano presentati; e furono distesi in piastre, per coprir l’Altare,</verse>
    <verse number="40">per ricordanza a’ figliuoli d’Israele; acciocchè alcun uomo straniere, che non è della progenie d’Aaronne, non si accosti per far profumo davanti al Signore; e non sia come Core, e come que’ del suo seguito; siccome il Signore avea comandato a Eleazaro, per Mosè.</verse>
    <verse number="41">E il giorno seguente tutta la raunanza de’ figliuoli d’Israele mormorò contro a Mosè, e contro ad Aaronne, dicendo: Voi avete fatto morire il popolo del Signore.</verse>
    <verse number="42">E avvenne che, come la raunanza si adunava contro a Mosè, e contro ad Aaronne, i figliuoli d’Israele riguardarono verso il Tabernacolo della convenenza; ed ecco, la nuvola lo coperse, e la gloria del Signore apparve.</verse>
    <verse number="43">E Mosè ed Aaronne vennero davanti al Tabernacolo della convenenza.</verse>
    <verse number="44">E il Signore parlò a Mosè, dicendo:</verse>
    <verse number="45">Levatevi di mezzo di questa raunanza, e io la consumerò in un momento. Ma essi si gittarono a terra sopra le lor facce.</verse>
    <verse number="46">E Mosè disse ad Aaronne: Prendi il turibolo, e mettivi del fuoco d’in su l’Altare, e ponvi del profumo, e va’ prestamente alla raunanza, e fa’ purgamento per loro; perciocchè una grave ira è proceduta d’innanzi al Signore; la piaga è già cominciata.</verse>
    <verse number="47">E Aaronne prese il turibolo, come Mosè avea detto, e corse in mezzo della raunanza; ed ecco, la piaga era già cominciata fra il popolo; ed egli mise il profumo in sul turibolo, e fece purgamento per lo popolo.</verse>
    <verse number="48">E si fermò fra i vivi e i morti; e la piaga fu arrestata.</verse>
    <verse number="49">E i morti per quella piaga furono quattordicimila settecento persone; oltre a quelli ch’erano morti per lo fatto di Core.</verse>
    <verse number="50">E la piaga essendo arrestata, Aaronne se ne ritornò a Mosè, all’entrata del Tabernacolo della convenenza.</verse>
  </chapter>
  <chapter number="17">
    <verse number="1">POI il Signore parlò a Mosè, dicendo:</verse>
    <verse number="2">Parla a’ figliuoli d’Israele, e prendi da loro una verga per ciascuna nazione paterna; dodici verghe, da tutti i capi delle lor nazioni paterne; e scrivi il nome di ciascun d’essi sopra la sua verga.</verse>
    <verse number="3">E scrivi il nome di Aaronne sopra la verga di Levi; perciocchè v’ha da essere una verga per ciascun capo di nazione paterna.</verse>
    <verse number="4">Poi riponi quelle verghe nel Tabernacolo della convenenza, davanti alla Testimonianza, dove io mi ritrovo con voi.</verse>
    <verse number="5">E avverrà che la verga di colui che io avrò eletto germoglierà; e così acqueterò d’attorno a me i mormorii de’ figliuoli d’Israele, co’ quali mormorano contro a voi.</verse>
    <verse number="6">Mosè adunque parlò a’ figliuoli d’Israele; e tutti i lor capi gli diedero una verga per ciascun capo delle lor nazioni paterne, che furono dodici verghe; e la verga d’Aaronne era per mezzo le lor verghe.</verse>
    <verse number="7">E Mosè ripose quelle verghe davanti al Signore, nel Tabernacolo della Testimonianza.</verse>
    <verse number="8">E il giorno seguente, essendo Mosè entrato nel Tabernacolo della Testimonianza, ecco, la verga d’Aaronne, ch’era per la nazione di Levi, era germogliata; e avea messe gemme, e prodotti fiori, e maturate delle mandorle.</verse>
    <verse number="9">E Mosè trasse fuori tutte quelle verghe d’innanzi al Signore, e le recò a tutti i figliuoli d’Israele; i quali le videro, e ciascuno prese la sua verga.</verse>
    <verse number="10">E il Signore disse a Mosè: Riporta la verga d’Aaronne davanti alla Testimonianza; acciocchè sia guardata per segnale a’ ribelli; e così fa’ restar d’attorno a me i lor mormorii; che talora non muoiano.</verse>
    <verse number="11">E Mosè fece così; come il Signore gli avea comandato, così fece.</verse>
    <verse number="12">E i figliuoli d’Israele dissero a Mosè: Ecco, noi siam morti, noi siam perduti, noi tutti siam perduti.</verse>
    <verse number="13">Chiunque si accosta al Tabernacolo del Signore muore; morremo noi tutti quanti?</verse>
  </chapter>
  <chapter number="18">
    <verse number="1">E IL Signore disse ad Aaronne: Tu, e i tuoi figliuoli, e la casa di tuo padre teco, porterete l’iniquità che si commetterà intorno al Santuario; e, parimente, tu, e i tuoi figliuoli, porterete l’iniquità che si commetterà nel vostro sacerdozio.</verse>
    <verse number="2">Or fa’ eziandio accostar teco i tuoi fratelli, la tribù di Levi, che è la tribù tua paterna, e sienti aggiunti, e ti ministrino; ma tu, e i tuoi figliuoli teco, state davanti al Tabernacolo della Testimonianza.</verse>
    <verse number="3">E facciano essi la fazione che tu ordinerai loro, e la fazione di tutto il Tabernacolo; ma non appressinsi agli arredi del Santuario, nè all’Altare; che talora non muoiano essi, e voi ancora.</verse>
    <verse number="4">Sienti adunque aggiunti, e facciano la fazione del Tabernacolo della convenenza, in ogni suo servigio; niuno straniere non si accosti a voi.</verse>
    <verse number="5">E voi fate la fazione del Santuario e dell’Altare, acciocchè non vi sia più ira contro a’ figliuoli d’Israele.</verse>
    <verse number="6">E, quant’è a me, ecco, io ho presi i vostri fratelli, i Leviti, d’infra i figliuoli d’Israele; essi vi son dati in dono da parte del Signore, per fare i servigi del Tabernacolo della convenenza.</verse>
    <verse number="7">Ma tu, e i tuoi figliuoli teco, fate l’ufficio del vostro sacerdozio, in tutte le cose che si devono far nell’Altare, e dentro della Cortina, e fate il servigio; io vi dono il vostro sacerdozio per ministerio dato in dono in proprio; e però facciasi morir lo straniere che vi si accosterà.</verse>
    <verse number="8">Il Signore parlò ancora ad Aaronne, dicendo: Ecco, io t’ho donate le mie offerte elevate, per una ordinazione da osservarsi; di tutte le cose consacrate da’ figliuoli d’Israele, io dono quelle a te, e a’ tuoi figliuoli, per istatuto perpetuo, in virtù dell’Unzione.</verse>
    <verse number="9">Questo sarà tuo delle cose santissime, rimaste del fuoco; tutte le loro offerte delle loro oblazioni di panatica, e di tutti i lor sacrificii per lo peccato, e di tutti lor sacrificii per la colpa, che mi presenteranno per soddisfazione, che son cose santissime, saranno tue, e de’ tuoi figliuoli.</verse>
    <verse number="10">Mangiale in luogo santissimo; mangine ogni maschio; sienti cosa santa.</verse>
    <verse number="11">Questo ancora sia tuo, cioè: l’offerte elevate di tutte le cose che i figliuoli d’Israele avranno presentate in dono, e di tutte le loro offerte dimenate; io dono quelle a te, e a’ tuoi figliuoli, e alle tue figliuole, teco, per istatuto perpetuo; mangine chiunque sarà netto in casa tua.</verse>
    <verse number="12">Io ti dono parimente tutto il fior dell’olio, tutto il fior del mosto, e del frumento, delle lor primizie, che presenteranno al Signore.</verse>
    <verse number="13">Sieno tuoi i primi frutti di tutto ciò che nascerà nella lor terra, i quali essi presenteranno al Signore; mangine chiunque sarà netto in casa tua.</verse>
    <verse number="14">Sia tua ogni cosa interdetta in Israele.</verse>
    <verse number="15">Sia tuo tutto ciò che apre la matrice, d’ogni carne che si offerisce al Signore, così degli uomini come delle bestie; ma del tutto fa’ che si riscatti il primogenito dell’uomo; fa’ parimente che si riscatti il primogenito della bestia immonda.</verse>
    <verse number="16">E fa’ riscattare i primogeniti degli uomini che conviene riscattare, dall’età d’un mese, secondo la tua estimazione, che sarà di cinque sicli d’argento, a siclo di Santuario, che è di vent’oboli;</verse>
    <verse number="17">ma non lasciar riscattare il primogenito della vacca, nè il primogenito della pecora, nè il primogenito della capra; sono cosa sacra; spandi il sangue loro sopra l’Altare; e brucia il lor grasso, per offerta da ardere, in soave odore al Signore.</verse>
    <verse number="18">E sia la lor carne tua, come il petto dell’offerta dimenata, e come la spalla destra.</verse>
    <verse number="19">Io dono a te e a’ tuoi figliuoli, e alle tue figliuole, teco, per istatuto perpetuo, tutte le offerte elevate delle cose consacrate, che i figliuoli d’Israele offeriranno al Signore. Questa è una convenzione di sale; perpetua davanti al Signore, per te, e per la tua progenie teco.</verse>
    <verse number="20">Il Signore disse ancora ad Aaronne: Tu non avrai alcuna eredità nella terra loro, e non avrai parte fra loro. Io son la tua parte, e la tua eredità fra’ figliuoli d’Israele.</verse>
    <verse number="21">E a’ figliuoli di Levi: Ecco, io dono tutte le decime in Israele, per eredità, per ricompensa del lor servigio che fanno intorno al Tabernacolo della convenenza.</verse>
    <verse number="22">E non accostinsi più i figliuoli d’Israele al Tabernacolo della convenenza; acciocchè non portino peccato, e non muoiano.</verse>
    <verse number="23">Ma facciano i Leviti il servigio del Tabernacolo della convenenza; ed essi porteranno la loro iniquità questo è uno statuto perpetuo per le vostre generazioni; ed essi non possederanno alcuna possessione fra’ figliuoli d’Israele;</verse>
    <verse number="24">conciossiachè io abbia data a’ Leviti in eredità le decime, delle quali i figliuoli d’Israele offeriranno offerta al Signore. Perciò ho detto di loro, che non posseggano alcuna eredità fra’ figliuoli d’Israele.</verse>
    <verse number="25">E il Signore parlò, oltre a ciò, a Mosè, dicendo:</verse>
    <verse number="26">Parla ancora a’ Leviti, e di’ loro: Quando voi avrete ricevute da’ figliuoli d’Israele le decime che io vi dono a prender da loro, per vostra eredità, offeritene ancora voi un’offerta al Signore, le decime delle decime.</verse>
    <verse number="27">E la vostra offerta vi sarà imputata, come grano tolto dall’aia, e mosto del tino.</verse>
    <verse number="28">Così ancora voi offerirete offerta al Signore di tutte le vostre decime che riceverete da’ figliuoli d’Israele; e ne darete l’offerta del Signore al Sacerdote Aaronne.</verse>
    <verse number="29">Offerite, di tutte le cose che vi saranno donate, l’offerta del Signore tutta intera; offerite di tutto il meglio di quelle cose la parte che n’ha da essere consacrata.</verse>
    <verse number="30">Di’ loro ancora: Quando avrete offerto il meglio di quelle cose, egli sarà imputato a’ Leviti, come rendita d’aia, e rendita di tino.</verse>
    <verse number="31">Poi potrete mangiar quelle cose in qualunque luogo, e voi, e le vostre famiglie; perciocchè son vostra mercede, in ricompensa del vostro servigio intorno al Tabernacolo della convenenza.</verse>
    <verse number="32">E quando avrete offerto il meglio di quelle cose, voi non porterete peccato per quelle, e non profanerete le cose consacrate dai figliuoli d’Israele, e non morrete.</verse>
  </chapter>
  <chapter number="19">
    <verse number="1">IL Signore parlò ancora a Mosè e ad Aaronne, dicendo: Questo è uno statuto e legge che il Signore ha data, dicendo:</verse>
    <verse number="2">Di’ a’ figliuoli d’Israele che ti adducano una giovenca rossa intiera, senza difetto, la quale non abbia ancora portato giogo.</verse>
    <verse number="3">E datela al Sacerdote Eleazaro, ed esso la meni fuor del campo, e la faccia scannare in sua presenza.</verse>
    <verse number="4">E prenda il Sacerdote Eleazaro del sangue di essa col suo dito, e spruzzine verso la parte anteriore del Tabernacolo della convenenza sette volte.</verse>
    <verse number="5">Poi brucisi quella giovenca davanti agli occhi di esso; brucisi la sua pelle, la sua carne, il suo sangue, insieme col suo sterco.</verse>
    <verse number="6">Poi prenda il Sacerdote del legno di cedro, dell’isopo, e dello scarlatto; le gitti quelle cose in mezzo del fuoco, nel quale si brucerà la giovenca.</verse>
    <verse number="7">Appresso lavisi il Sacerdote i vestimenti, e le carni, con acqua; e poi rientri nel campo, e sia immondo infino alla sera.</verse>
    <verse number="8">Parimente colui che avrà bruciata la giovenca lavisi i vestimenti, e le carni, con acqua; e sia immondo infino alla sera.</verse>
    <verse number="9">E raccolga un uomo netto la cenere della giovenca, e riponga fuor del campo, in un luogo netto; e sia quella cenere guardata per la raunanza de’ figliuoli d’Israele, per farne l’acqua di purificazione; quell’è un sacrificio per lo peccato.</verse>
    <verse number="10">E lavisi colui che avrà raccolta la cenere della giovenca i vestimenti, e sia immondo infino alla sera. E sia questo uno statuto perpetuo a’ figliuoli d’Israele, e al forestiere che dimorerà fra loro.</verse>
    <verse number="11">Chi avrà tocco il corpo morto di qualunque persona, sia immondo per sette giorni.</verse>
    <verse number="12">Purifichisi al terzo giorno con quell’acqua, e al settimo giorno sarà netto; ma s’egli non sarà purificato al terzo giorno, nè anche sarà netto al settimo.</verse>
    <verse number="13">Chiunque avrà tocco il corpo morto d’una persona che sia morta, e non si sarà purificato; egli ha contaminato il Tabernacolo del Signore; perciò sia quella persona ricisa d’Israele; conciossiachè l’acqua di purificazione non sia stata sparsa sopra lui, egli sarà immondo; la sua immondizia rimarrà da indi innanzi in lui.</verse>
    <verse number="14">Questa è la legge, quando un uomo sarà morto in un padiglione: chiunque entrerà nel padiglione, o vi sarà dentro, sia immondo per sette giorni.</verse>
    <verse number="15">Parimente sia immondo ogni vasello aperto, sopra il quale non vi sarà coperchio ben commesso.</verse>
    <verse number="16">E chiunque per li campi avrà tocco alcuno ucciso con la spada, o un uomo morto da sè, o alcun osso d’uomo, o alcuna sepoltura, sia immondo per sette giorni.</verse>
    <verse number="17">E per l’immondo prendasi della cenere del fuoco di quel sacrificio per lo peccato, e mettavisi su dell’acqua viva in un vaso.</verse>
    <verse number="18">Poi pigli un uomo che sia netto, dell’isopo, e intingalo in quell’acqua, e spruzzine quel padiglione, e tutti que’ vaselli, e tutte le persone che vi saranno dentro; spruzzine parimente colui che avrà tocco l’osso, o l’uomo ucciso, o l’uomo morto da sè, o la sepoltura.</verse>
    <verse number="19">Quell’uomo netto adunque spruzzi l’immondo, al terzo e al settimo giorno; e, avendolo purificato al settimo giorno, lavi colui i suoi vestimenti, e sè stesso, con acqua; e sarà netto la sera.</verse>
    <verse number="20">Ma, se alcuno, essendo immondo, non si purifica, sia quella persona ricisa di mezzo la raunanza; conciossiachè abbia contaminato il Santuario del Signore; l’acqua di purificazione non è stata sparsa sopra lui; egli è immondo.</verse>
    <verse number="21">E questo sia loro uno statuto perpetuo; e colui che avrà spruzzata l’acqua di purificazione lavisi i vestimenti; e chi avrà toccata l’acqua di purificazione sia immondo infino alla sera.</verse>
    <verse number="22">Sia ancora immondo tutto quello che l’immondo avrà tocco; e la persona che avrà tocco lui sia immonda infino alla sera.</verse>
  </chapter>
  <chapter number="20">
    <verse number="1">ORA, essendo tutta la raunanza dei figliuoli d’Israele giunta al deserto di Sin, nel primo mese, il popolo si fermò in Cades; e quivi morì, e fu seppellita Maria.</verse>
    <verse number="2">Ora, non v’era acqua per la raunanza; laonde si adunarono contro a Mosè e contro ad Aaronne.</verse>
    <verse number="3">E il popolo contese con Mosè e disse: Ah! fossimo pur morti, quando morirono i nostri fratelli davanti al Signore!</verse>
    <verse number="4">E perchè avete voi menata la raunanza del Signore in questo deserto, acciocchè noi e il nostro bestiame vi muoiamo?</verse>
    <verse number="5">E perchè ci avete tratti fuor di Egitto, per menarci in questo cattivo luogo, che non è luogo di sementa, nè di fichi, nè di vigne, nè di melagrane, e non vi è pure acqua da bere?</verse>
    <verse number="6">Allora Mosè ed Aaronne se ne vennero d’appresso alla raunanza, all’entrata del Tabernacolo della convenenza, e si gittarono in terra sopra le lor facce; e la gloria del Signore apparve loro.</verse>
    <verse number="7">E il Signore parlò a Mosè, dicendo:</verse>
    <verse number="8">Piglia la verga; e tu ed Aaronne, tuo fratello, adunate la raunanza, e parlate a quel sasso, in presenza loro; ed esso darà la sua acqua, e tu farai loro uscir dell’acqua del sasso, e darai da bere alla raunanza e al lor bestiame.</verse>
    <verse number="9">Mosè adunque prese la verga d’innanzi al Signore, come egli gli avea comandato.</verse>
    <verse number="10">E Mosè ed Aaronne adunarono la raunanza davanti a quel sasso, e dissero loro: Ascoltate ora, o ribelli; vi faremo noi uscir dell’acqua di questo sasso?</verse>
    <verse number="11">E Mosè, alzata la mano, percosse il sasso con la sua verga due volte, e ne uscì molt’acqua; e la raunanza e il suo bestiame ne bevve.</verse>
    <verse number="12">Poi il Signore disse a Mosè e ad Aaronne: Perciocchè voi non mi avete creduto, per santificarmi in presenza dei figliuoli d’Israele; perciò voi non introdurrete questa raunanza nel paese che io ho lor donato.</verse>
    <verse number="13">Quest’è l’acqua della contesa, della quale i figliuoli d’Israele contesero col Signore; ed egli fu santificato fra loro.</verse>
    <verse number="14">POI Mosè mandò di Cades ambasciatori al re di Edom, a dirgli: Così dice Israele, tuo fratello: Tu sai tutti i travagli che ci sono avvenuti.</verse>
    <verse number="15">Come i nostri padri scesero in Egitto, e come noi siamo dimorati in Egitto lungo tempo, e come gli Egizj hanno trattato male noi e i nostri padri.</verse>
    <verse number="16">Onde avendo noi gridato al Signore, egli ha uditi i nostri gridi, e ha mandato l’Angelo, e ci ha tratti fuor del paese di Egitto. Or eccoci in Cades, città che è allo stremo de’ tuoi confini.</verse>
    <verse number="17">Deh! lascia che passiamo per lo tuo paese; noi non passeremo per campi, nè per vigne, e non berremo alcun’acqua di pozzo; cammineremo per la strada reale, e non ci rivolgeremo nè a destra nè a sinistra, finchè abbiamo passati i tuoi confini.</verse>
    <verse number="18">Ma l’Idumeo mandò loro a dire: Non passate per lo mio paese, ch’io non esca incontro a voi a mano armata.</verse>
    <verse number="19">E i figliuoli d’Israele gli risposero: Noi cammineremo per la strada pubblica; e, se noi e il nostro bestiame beviamo della tua acqua, noi te ne pagheremo il prezzo; sol una cosa ti chieggiamo, che possiamo passare col nostro seguito.</verse>
    <verse number="20">Ma egli disse: Voi non passerete. E l’Idumeo uscì incontro a loro, con molta gente, e con potente mano.</verse>
    <verse number="21">L’Idumeo adunque ricusò di dare a Israele il passo per li suoi confini; laonde Israele si rivolse dal suo paese.</verse>
    <verse number="22">E TUTTA la raunanza de’ figliuoli d’Israele, partitasi di Cades, pervenne al monte di Hor.</verse>
    <verse number="23">E il Signore parlò a Mosè e ad Aaronne, al monte di Hor, presso a’ confini del paese di Edom, dicendo:</verse>
    <verse number="24">Aaronne sarà raccolto a’ suoi popoli; perciocchè egli non entrerà nel paese che io ho donato a’ figliuoli d’Israele; conciossiachè voi siate stati ribelli al mio comandamento all’acqua della contesa.</verse>
    <verse number="25">Prendi Aaronne ed Eleazaro suo figliuolo; e falli salire in sul monte di Hor.</verse>
    <verse number="26">E spoglia Aaronne dei suoi vestimenti, e vestine Eleazaro, suo figliuolo; ed Aaronne sarà quivi raccolto, e morrà.</verse>
    <verse number="27">E Mosè fece come il Signore gli avea comandato; ed essi salirono in sul monte di Hor, alla vista di tutta la raunanza.</verse>
    <verse number="28">E Mosè spogliò Aaronne dei suoi vestimenti, e li fece vestire a Eleazaro, figliuolo di esso; ed Aaronne morì quivi in su la sommità del monte. Poi Mosè ed Eleazaro scesero giù dal monte.</verse>
    <verse number="29">E avendo tutta la raunanza veduto che Aaronne era trapassato, tutte le famiglie d’Israele lo piansero per trenta giorni.</verse>
  </chapter>
  <chapter number="21">
    <verse number="1">OR avendo il Cananeo, re di Arad, che abitava verso il Mezzodì, inteso che Israele se ne veniva per lo cammino delle spie, combattè contro a Israele, e ne menò alcuni prigioni.</verse>
    <verse number="2">Allora Israele votò un voto al Signore, e disse: Se pur tu mi dài questo popolo nelle mani, io distruggerò le lor città nella maniera dell’interdetto.</verse>
    <verse number="3">E il Signore esaudì la voce d’Israele, e gli diede nelle mani que’ Cananei; ed egli distrusse loro, e le lor città, nella maniera dell’interdetto; perciò pose nome a quel luogo Horma.</verse>
    <verse number="4">Poi gl’Israeliti si partirono dal monte di Hor, traendo verso il mar rosso, per circuire il paese di Edom; e l’animo venne meno al popolo per lo cammino.</verse>
    <verse number="5">E il popolo parlò contro a Dio, e contro a Mosè, dicendo: Perchè ci avete voi tratti fuor di Egitto, acciocchè muoiamo in questo deserto? conciossiachè non vi sia nè pane alcuno, nè acqua; e l’anima nostra è tutta svogliata di questo pane tanto leggiero.</verse>
    <verse number="6">Allora il Signore mandò contro al popolo de’ serpenti ardenti, i quali mordevano il popolo; onde molta gente d’Israele morì.</verse>
    <verse number="7">E il popolo venne a Mosè, e disse: Noi abbiamo peccato; conciossiachè abbiamo parlato contro al Signore, e contro a te; prega il Signore che rimova d’addosso a noi i serpenti. E Mosè pregò per lo popolo.</verse>
    <verse number="8">E il Signore disse a Mosè: Fatti un serpente ardente, e mettilo sopra un’antenna; e avverrà che chiunque sarà morso, riguardando quello, scamperà.</verse>
    <verse number="9">E Mosè fece un serpente di rame, e lo mise sopra una antenna; e avveniva che, se un serpente avea morso alcuno, ed egli riguardava al serpente di rame, egli scampava.</verse>
    <verse number="10">POI i figliuoli d’Israele si mossero, e si accamparono in Obot.</verse>
    <verse number="11">E, partitisi di Obot, si accamparono a’ Poggi di Abarim, nel deserto ch’è dirimpetto al paese di Moab, dal sol levante.</verse>
    <verse number="12">Poi si mossero di là, e si accamparono nella valle di Zered.</verse>
    <verse number="13">Poi si partirono di là, e si accamparono lungo il fiume di Arnon, che è nel deserto; il quale si sporge innanzi dai confini degli Amorrei; perciocchè Arnon è il confine di Moab, fra Moab e gli Amorrei.</verse>
    <verse number="14">Perciò è detto nel Libro delle battaglie del Signore, Vaheb in Suf, e i fiumi di Arnon,</verse>
    <verse number="15">e il letto del fiume, che si volge là dove siede Ar, e tocca i confini di Moab.</verse>
    <verse number="16">E di là giunsero in Beer Quest’è il pozzo del quale il Signore disse a Mosè: Aduna il popolo, e io darò loro dell’acqua.</verse>
    <verse number="17">Allora Israele cantò questo cantico: Sali, o pozzo; cantategli:</verse>
    <verse number="18">Pozzo, che i principali hanno cavato; Che i nobili d’infra il popolo hanno tagliato nel sasso, Col Legislatore, avendo in mano i lor bastoni. Poi, dal deserto giunsero in Mattana.</verse>
    <verse number="19">E da Mattana in Nahaliel, e da Nahaliel in Bamot.</verse>
    <verse number="20">E da Bamot nella valle che è nel territorio di Moab, in capo di Pisga, e riguarda verso il deserto.</verse>
    <verse number="21">Allora Israele mandò ambasciatori a Sihon, re degli Amorrei, a dirgli:</verse>
    <verse number="22">Lascia ch’io passi per lo tuo paese; noi non ci rivolgeremo nè in campi, nè in vigne, e non berremo alcun’acqua di pozzo; noi cammineremo per la strada reale, finchè siamo passati i tuoi confini.</verse>
    <verse number="23">Ma Sihon non concedette a Israele di passar per li suoi confini; anzi adunò tutta la sua gente, e uscì fuori incontro a Israele, nel deserto; e venne in Iaas, e combattè con Israele.</verse>
    <verse number="24">E Israele lo sconfisse, e lo mise a fil di spada, e conquistò il suo paese, ch’era da Arnon fino a Iabboc, fino al paese de’ figliuoli di Ammon; perciocchè la frontiera de’ figliuoli di Ammon era forte.</verse>
    <verse number="25">E Israele prese tutte le città ch’erano in quel paese, e abitò in tutte le città degli Amorrei, cioè in Hesbon, e in tutte le terre del suo territorio.</verse>
    <verse number="26">Perciocchè Hesbon era la città di Sihon, re degli Amorrei, il quale era stato il primo che avea guerreggiato contro al re di Moab, e gli avea tolto tutto il suo paese, fino all’Arnon.</verse>
    <verse number="27">Perciò dicono i poeti: Venite in Hesbon; Sia riedificata e ristorata la città di Sihon.</verse>
    <verse number="28">Perciocchè un fuoco uscì già di Hesbon, E una fiamma della città di Sihon, E consumò Ar di Moab, Gli abitanti di Bamot-Arnon.</verse>
    <verse number="29">Guai a te, Moab! O popolo di Chemos, tu sei perito; Esso ha dati i suoi figliuoli ch’erano scampati, E le sue figliuole, in cattività A Sihon, re degli Amorrei.</verse>
    <verse number="30">Ma noi li abbiamo sconfitti. Hesbon è perito fino a Dibon; E noi li abbiamo distrutti fino a Nofa, Che arriva fino a Medeba.</verse>
    <verse number="31">E Israele abitò nel paese degli Amorrei.</verse>
    <verse number="32">Poi Mosè mandò a spiare Iazer: e gli Israeliti presero le terre del suo territorio; e ne cacciarono gli Amorrei che vi erano.</verse>
    <verse number="33">Poi, voltatisi, salirono per lo cammino di Basan; e Og, re di Basan, uscì incontro a loro, con tutta la sua gente, in battaglia, in Edrei.</verse>
    <verse number="34">E il Signore disse a Mosè: Non temerlo; perciocchè io ti ho dato nelle mani lui, e tutta la sua gente, e il suo paese; e fagli come tu hai fatto a Sihon, re degli Amorrei, che abitava in Hesbon.</verse>
    <verse number="35">Gl’Israeliti adunque percossero lui, e i suoi figliuoli, e tutto il suo popolo; talchè non ne lasciarono alcuno in vita; e conquistarono il suo paese.</verse>
  </chapter>
  <chapter number="22">
    <verse number="1">POI i figliuoli d’Israele si mossero, e si accamparono nelle campagne di Moab, di là dal Giordano di Gerico.</verse>
    <verse number="2">Or avendo Balac, figliuolo di Sippor, veduto tutto ciò che Israele avea fatto agli Amorrei;</verse>
    <verse number="3">i Moabiti ebbero grande spavento del popolo; perciocchè era in gran numero; talchè i Moabiti erano in angoscia per tema dei figliuoli d’Israele.</verse>
    <verse number="4">Perciò i Moabiti dissero agli Anziani di Madian: Questa gente roderà ora tutto ciò ch’è d’intorno a noi, come il bue rode l’erba verde della campagna. Or Balac, figliuolo di Sippor, era re di Moab, in quel tempo.</verse>
    <verse number="5">Ed egli mandò ambasciatori a Balaam, figliuolo di Beor, in Petor, città posta in sul Fiume, ch’era la patria d’esso, per chiamarlo, dicendo: Ecco, un popolo è uscito di Egitto; ecco, egli copre la faccia della terra, ed è stanziato dirimpetto a me;</verse>
    <verse number="6">ora dunque vieni, ti prego, e maledicimi questo popolo; perciocchè egli è troppo potente per me; forse potrò fare in maniera che noi lo sconfiggeremo, e che io lo scaccerò dal paese; perciocchè io so che chi tu benedici è benedetto, e maledetto chi tu maledici.</verse>
    <verse number="7">E gli Anziani di Moab, e gli Anziani di Madian, andarono, avendo in mano gl’indovinamenti. E, giunti a Balaam, gli rapportarono le parole di Balac.</verse>
    <verse number="8">Ed egli disse loro: State qui questa notte; e poi io vi renderò risposta, secondo che il Signore avrà parlato. E i principali di Moab dimorarono con Balaam.</verse>
    <verse number="9">E Iddio venne a Balaam, e gli disse: Chi son cotesti uomini che sono appresso di te?</verse>
    <verse number="10">E Balaam disse a Dio: Balac, figliuolo di Sippor, re di Moab, ha mandato a dirmi:</verse>
    <verse number="11">Ecco un popolo, ch’è uscito di Egitto, e ha coperta la faccia della terra; or vieni, e maledicimelo; forse potrò combattere con lui, e lo scaccerò.</verse>
    <verse number="12">E Iddio disse a Balaam: Non andar con loro; non maledire quel popolo; conciossiachè egli sia benedetto.</verse>
    <verse number="13">E la mattina seguente, Balaam si levò, e disse a que’ principi di Balac: Andatevene al vostro paese; perciocchè il Signore ha rifiutato di concedermi ch’io vada con voi.</verse>
    <verse number="14">E i principi di Moab si levarono, e vennero a Balac, e gli dissero: Balaam ha ricusato di venir con noi.</verse>
    <verse number="15">E Balac vi mandò di nuovo altri principi, in maggior numero, e più onorati che que’ primi.</verse>
    <verse number="16">Ed essi vennero a Balaam, e gli dissero: Così dice Balac, figliuolo di Sippor: Deh! non ritenerti di venire a me;</verse>
    <verse number="17">perciocchè io del tutto ti farò grande onore, e farò tutto quello che tu mi dirai; deh! vieni pure, e maledicimi questo popolo.</verse>
    <verse number="18">E Balaam rispose, e disse a’ servitori di Balac: Avvegnachè Balac mi desse la sua casa piena d’argento e d’oro, io non potrei trapassare il comandamento del Signore Iddio mio, per far cosa alcuna piccola o grande.</verse>
    <verse number="19">Tuttavia statevene, vi prego, qui ancora voi questa notte, e io saprò ciò che il Signore seguiterà a dirmi.</verse>
    <verse number="20">E Iddio venne di notte a Balaam, e gli disse: Cotesti uomini sono eglino venuti per chiamarti? levati, vai con loro; tuttavolta, fa’ quello che io ti dirò.</verse>
    <verse number="21">Balaam adunque si levò la mattina, e sellò la sua asina, e andò co’ principi di Moab.</verse>
    <verse number="22">E l’ira di Dio si accese, perciocchè egli andava; e l’Angelo del Signore si presentò in su la strada, per contrariarlo. Or egli cavalcava la sua asina, e avea seco due suoi fanti.</verse>
    <verse number="23">E l’asina vide l’Angelo del Signore che stava in su la strada, con la sua spada nuda in mano; e l’asina si rivolse dalla strada, e andava per li campi. E Balaam percosse l’asina, per farla ritornar nella strada.</verse>
    <verse number="24">E l’Angelo del Signore si fermò in un sentier di vigne, dove era una chiusura di muro secco di qua e di là.</verse>
    <verse number="25">E l’asina, vedendo l’Angelo del Signore, si strinse contro al muro, e stringeva il piè di Balaam al muro; laonde egli da capo la percosse.</verse>
    <verse number="26">E l’Angelo del Signore passò di nuovo oltre, e si fermò in un luogo stretto, ove non v’era spazio da volgersi nè a destra nè a sinistra.</verse>
    <verse number="27">E l’asina, avendo veduto l’Angelo del Signore, si coricò sotto Balaam; laonde l’ira di Balaam si accese, e percosse l’asina col bastone.</verse>
    <verse number="28">Allora il Signore aperse la bocca all’asina; ed ella disse a Balaam: Che t’ho io fatto, che tu mi hai percossa già tre volte?</verse>
    <verse number="29">E Balaam disse all’asina: Io t’ho percossa, perchè tu m’hai beffato; avessi pure in mano una spada, che ora ti ucciderei.</verse>
    <verse number="30">E l’asina disse a Balaam: Non sono io la tua asina, che sempre hai cavalcata per addietro, fino a questo giorno? sono io mai stata usata di farti così? Ed egli disse: No.</verse>
    <verse number="31">Allora il Signore aperse gli occhi a Balaam; ed egli vide l’Angelo del Signore, che stava in su la strada, avendo in mano la sua spada nuda. E Balaam si chinò, e si prostese in terra sopra la sua faccia.</verse>
    <verse number="32">E l’Angelo del Signore gli disse: Perchè hai percossa la tua asina già tre volte? Ecco, io sono uscito fuori per contrastarti; perciocchè questo viaggio non è dirittamente ordinato nel mio cospetto.</verse>
    <verse number="33">Ma l’asina mi ha veduto; e, veggendomi, si è rivolta già tre volte; forse si è ella rivolta per tema di me; perciocchè già avrei ucciso te, e lei avrei lasciata vivere.</verse>
    <verse number="34">E Balaam disse all’Angelo del Signore: Io ho peccato; perciocchè io non sapeva che tu mi stessi contra in questo viaggio; ma ora, se esso ti dispiace, io me ne ritornerò.</verse>
    <verse number="35">E l’Angelo del Signore disse a Balaam: Va’ pure con cotesti uomini; ma di’ sol ciò ch’io ti dirò. E Balaam andò co’ principi di Balac.</verse>
    <verse number="36">E Balac, udito che Balaam veniva, andò ad incontrarlo in una città di Moab, che è in sul confine di Arnon, il quale è all’estremità della frontiera del paese.</verse>
    <verse number="37">E Balac disse a Balaam: Non ti avea io mandato instantemente a chiamare? perchè non venivi tu a me? non potrei io pur farti onore?</verse>
    <verse number="38">E Balaam rispose a Balac: Ecco, io son venuto a te; ora potrei io in alcuna maniera dir cosa alcuna? Ciò che il Signore mi avrà messo in bocca, quello dirò.</verse>
    <verse number="39">E Balaam andò con Balac, e vennero in Chiriat-husot.</verse>
    <verse number="40">E Balac sacrificò buoi, e pecore, e ne mandò a Balaam, e a’ principi ch’erano con lui.</verse>
    <verse number="41">E la mattina seguente, Balac prese Balaam, e lo menò sopra gli alti luoghi di Baal; e di là gli mostrò una estremità del popolo.</verse>
  </chapter>
  <chapter number="23">
    <verse number="1">E Balaam disse a Balac: Edificami qui sette altari, e apparecchiami qui sette giovenchi, e sette montoni.</verse>
    <verse number="2">E Balac fece come Balaam avea detto; e Balac e Balaam offersero un giovenco e un montone, sopra ciascuno altare.</verse>
    <verse number="3">E Balaam disse a Balac: Fermati presso al tuo olocausto, e io andrò; forse mi si farà il Signore incontro, e ciò ch’egli mi avrà fatto vedere, io tel rapporterò. Ed egli se ne andò sopra un’alta cima di un monte.</verse>
    <verse number="4">E Iddio si fece incontro a Balaam; e Balaam gli disse: Io ho ordinati sette altari, e ho offerto un giovenco e un montone, sopra ciascuno altare.</verse>
    <verse number="5">Allora il Signore mise la parola in bocca a Balaam, e gli disse: Ritorna a Balac, e parla così.</verse>
    <verse number="6">Egli adunque ritornò a Balac; ed ecco, egli si stava presso al suo olocausto, insieme con tutti i principi di Moab.</verse>
    <verse number="7">Allora egli prese a proferire la sua sentenza, e disse: Balac, re di Moab, mi ha fatto condurre di Siria, Dalle montagne d’Oriente, Dicendo: Vieni, maledicimi Giacobbe; Vieni pure, scongiura Israele.</verse>
    <verse number="8">Come lo maledirò io? Iddio non l’ha maledetto; Come lo scongiurerò io? il Signore non l’ha scongiurato.</verse>
    <verse number="9">Quando io lo riguardo dalla sommità delle rupi, E lo miro d’in su i colli, Ecco un popolo che abiterà da parte, E non si acconterà fra l’altre nazioni.</verse>
    <verse number="10">Chi annovererà Giacobbe, che è come la polvere? E chi farà il conto pur della quarta parte d’Israele? Muoia la mia persona della morte degli uomini diritti, E sia il mio fine simile al suo.</verse>
    <verse number="11">Allora Balac disse a Balaam: Che mi hai tu fatto? io ti avea fatto venir per maledire i miei nemici; ed ecco, tu li hai pur benedetti.</verse>
    <verse number="12">Ed egli rispose, e disse: Non prenderei io guardia di dir ciò che il Signore mi ha messo in bocca?</verse>
    <verse number="13">E Balac gli disse: Deh! vieni meco in un altro luogo, onde tu lo vedrai; tu ne puoi di qui veder solamente una estremità, tu non lo puoi veder tutto; e maledicimelo di là.</verse>
    <verse number="14">E lo condusse al campo di Sofim, nella cima di Pisga; ed edificò sette altari, e offerse un giovenco e un montone, sopra ciascuno altare.</verse>
    <verse number="15">E Balaam disse a Balac: Fermati qui presso al tuo olocausto, e io me ne andrò colà allo scontro.</verse>
    <verse number="16">E il Signore si fece incontro a Balaam, e gli mise la parola in bocca; e gli disse: Ritorna a Balac, e parla così.</verse>
    <verse number="17">Ed egli se ne venne a Balac; ed egli se ne stava presso al suo olocausto, e con lui erano i principi di Moab. E Balac gli disse: Che ha detto il Signore?</verse>
    <verse number="18">Ed egli prese a proferir la sua sentenza, e disse: Levati, Balac, e ascolta! Porgimi gli orecchi, figliuolo di Sippor.</verse>
    <verse number="19">Iddio non è un uomo, ch’egli menta; Nè un figliuol d’uomo, ch’egli si penta. Avrà egli detta una cosa, e non la farà? Avrà egli parlato, e non atterrà la sua parola?</verse>
    <verse number="20">Ecco, io ho ricevuta commissione di benedire; E poi ch’egli ha benedetto, io non posso impedir la sua benedizione.</verse>
    <verse number="21">Egli non iscorge iniquità in Giacobbe, E non vede perversità in Israele. Il Signore Iddio suo è con lui, E fra esso v’è un grido di trionfo reale.</verse>
    <verse number="22">Iddio, che li ha tratti fuori di Egitto, È loro a guisa di forze di liocorno.</verse>
    <verse number="23">Perciocchè non v’è incantamento in Giacobbe, Nè indovinamento in Israele; Infra un anno, intorno a questo tempo, e’ si dirà di Giacobbe e d’Israele: Quali cose ha fatte Iddio!</verse>
    <verse number="24">Ecco un popolo che si leverà come un gran leone, E si ergerà come un leone; Egli non si coricherà, finchè non abbia divorata la preda, E bevuto il sangue degli uccisi.</verse>
    <verse number="25">Allora Balac disse a Balaam: Non maledirlo, ma pure anche non benedirlo.</verse>
    <verse number="26">E Balaam rispose, e disse a Balac: Non ti diss’io, ch’io farei tutto ciò che il Signore direbbe?</verse>
    <verse number="27">E Balac disse a Balaam: Deh! vieni, io ti menerò in un altro luogo; forse piacerà a Dio che di là tu mel maledica.</verse>
    <verse number="28">Balac adunque menò Balaam in cima di Peor, che riguarda verso il deserto.</verse>
    <verse number="29">E Balaam disse a Balac: Edificami qui sette altari, e apparecchiami qui sette giovenchi, e sette montoni.</verse>
    <verse number="30">E Balac fece come Balaam avea detto; e offerse un giovenco e un montone, sopra ciascuno altare.</verse>
  </chapter>
  <chapter number="24">
    <verse number="1">Or Balaam, veggendo che piaceva al Signore di benedire Israele, non andò più, come l’altre volte, a incontrare augurii; e dirizzò la faccia verso il deserto.</verse>
    <verse number="2">E, alzati gli occhi, vide Israele, stanziato a tribù a tribù. Allora lo Spirito di Dio fu sopra lui.</verse>
    <verse number="3">Ed egli prese a proferir la sua sentenza, e disse: Così dice Balaam, figliuolo di Beor, Così dice l’uomo che ha l’occhio aperto:</verse>
    <verse number="4">Così dice colui che ode le parole di Dio, Che vede la visione dell’Onnipotente, che cade a terra, E a cui gli occhi sono aperti.</verse>
    <verse number="5">Quanto son belli i tuoi padiglioni, o Giacobbe! E i tuoi tabernacoli, o Israele!</verse>
    <verse number="6">Essi son distesi a guisa di valli; Sono come orti presso a un fiume, Come santali che il Signore ha piantati, Come cedri presso all’acque.</verse>
    <verse number="7">Egli verserà dell’acqua delle sue secchie, E il suo seme sarà fra acque copiose, E il suo re sarà innalzato sopra Agag, E il suo regno sarà esaltato.</verse>
    <verse number="8">Iddio, che l’ha tratto fuor di Egitto, Gli sarà a guisa di forze di liocorno; Egli consumerà le genti che gli saranno nemiche, E triterà loro le ossa, e le trafiggerà con le sue saette.</verse>
    <verse number="9">Quando egli si sarà chinato, e si sarà posto a giacere come un leone, E come un gran leone, chi lo desterà? Coloro che ti benedicono saranno benedetti, E coloro che ti maledicono saranno maledetti.</verse>
    <verse number="10">Allora l’ira di Balac si accese contro a Balaam; e, battendosi a palme, gli disse: Io t’ho chiamato per maledire i miei nemici; ed ecco, tu li hai pur benedetti già tre volte.</verse>
    <verse number="11">Ora dunque, fuggitene al tuo luogo; io avea detto che ti farei grande onore; ma ecco, il Signore ti ha divietato d’essere onorato.</verse>
    <verse number="12">E Balaam rispose a Balac: E io non aveva io detto a’ tuoi ambasciatori che tu mi mandasti:</verse>
    <verse number="13">Avvegnachè Balac mi desse piena la sua casa d’argento, e d’oro, io non potrei trapassare il comandamento del Signore, per far cosa alcuna, buona o malvagia, di mio senno; ciò che il Signore mi avrà detto, quello dirò?</verse>
    <verse number="14">Ora dunque, io me ne vo al mio popolo; vieni, io ti consiglierò; e ti dirò ciò che questo popolo farà al tuo popolo negli ultimi tempi.</verse>
    <verse number="15">Allora egli prese a proferir la sua sentenza, e disse: Così dice Balaam, figliuolo di Beor; Così dice l’uomo che ha l’occhio aperto:</verse>
    <verse number="16">Così dice colui che ode le parole di Dio; E che intende la scienza dell’Altissimo; Che vede la visione dell’Onnipotente, Che cade a terra, e a cui gli occhi sono aperti:</verse>
    <verse number="17">Io lo veggo, ma non al presente; Io lo scorgo, ma non di presso. Una stella procederà da Giacobbe, E uno scettro surgerà d’Israele, Il quale trafiggerà i principi di Moab, E distruggerà tutti i figliuoli del fondamento.</verse>
    <verse number="18">Ed Edom sarà il conquisto, Seir sarà il conquisto de’ suoi nemici; E Israele farà prodezze.</verse>
    <verse number="19">E uno disceso di Giacobbe, signoreggerà E distruggerà chi sarà scampato della città.</verse>
    <verse number="20">Poi Balaam riguardò Amalec, e prese a proferir la sua sentenza, e disse: Amalec è una primizia di Gentili, E il suo rimanente sarà ridotto a perdizione.</verse>
    <verse number="21">Poi riguardò il Cheneo, e prese a proferir la sua sentenza, e disse: La tua stanza è forte, E tu hai posto il tuo nido nella rupe.</verse>
    <verse number="22">Ma pur Cain sarà disertato, Infino a tanto che Assur ti meni in cattività.</verse>
    <verse number="23">Poi prese di nuovo a proferir la sua sentenza, e disse: Guai a chi viverà dopo che Iddio avrà innalzato colui!</verse>
    <verse number="24">Poi appresso verranno navi dalla costa di Chittim, E affliggeranno Assur, e oppresseranno Eber; Ed essi ancora saranno ridotti a perdizione.</verse>
    <verse number="25">Poi Balaam si levò, e se ne andò, e ritornò al suo luogo; e Balac altresì andò a suo cammino.</verse>
  </chapter>
  <chapter number="25">
    <verse number="1">OR Israele, stanziato in Sittim, cominciò a fornicar con le figliuole di Moab.</verse>
    <verse number="2">Ed esse invitarono il popolo a’ sacrificii de’ loro iddii, e il popolo ne mangiò, e adorò gl’iddii d’esse.</verse>
    <verse number="3">E Israele si congiunse con Baal-peor; laonde l’ira del Signore si accese contro a Israele.</verse>
    <verse number="4">E il Signore disse a Mosè: Prendi tutti i Capi del popolo, e appiccali al Signore, davanti al sole; e l’ira accesa del Signore si rivolgerà d’Israele.</verse>
    <verse number="5">Mosè disse ancora a’ Giudici d’Israele: Uccida ciascun di voi quelli de’ suoi, che si son congiunti con Baal-peor.</verse>
    <verse number="6">Or in quel mezzo tempo un uomo d’Israele venne, e menò a’ suoi fratelli una donna Madianita, davanti agli occhi di Mosè, e davanti agli occhi di tutta la raunanza de’ figliuoli d’Israele, i quali piangevano all’entrata del Tabernacolo della convenenza.</verse>
    <verse number="7">E Finees, figliuolo d’Eleazaro, figliuolo del Sacerdote Aaronne, avendo ciò veduto, si levò d’infra la raunanza, e prese in mano una lancia.</verse>
    <verse number="8">Ed entrò dietro a quell’uomo Israelita, dentro al lupanare, e li trafisse amendue, l’uomo Israelita, e la donna, per lo ventre d’essa. E la piaga fu arrestata d’in su i figliuoli d’Israele.</verse>
    <verse number="9">E i morti di quella piaga furono ventiquattromila.</verse>
    <verse number="10">E il Signore parlò ancora a Mosè, dicendo:</verse>
    <verse number="11">Finees, figliuolo d’Eleazaro, figliuolo del Sacerdote Aaronne, ha acquetata l’ira mia d’in su i figliuoli d’Israele; perchè è stato mosso del mio zelo nel mezzo di loro; laonde io non ho consumati i figliuoli d’Israele nella mia gelosia.</verse>
    <verse number="12">Perciò digli ch’io gli do il mio patto di pace.</verse>
    <verse number="13">E il patto del Sacerdozio perpetuo sarà suo, e della sua progenie dopo lui; perciocchè egli è stato mosso di zelo per l’Iddio suo, e ha fatto purgamento per li figliuoli d’Israele.</verse>
    <verse number="14">Or il nome dell’uomo Israelita ucciso, il quale era stato ucciso con la donna Madianita, era Zimri, figliuolo di Salu, Capo d’una famiglia paterna de’ Simeoniti.</verse>
    <verse number="15">E il nome della donna Madianita uccisa era Cozbi, figliuola di Sur, Capo di nazioni, e di famiglia paterna in Madian.</verse>
    <verse number="16">Poi il Signore parlò a Mosè, dicendo:</verse>
    <verse number="17">Fate guerra a’ Madianiti, e percoteteli;</verse>
    <verse number="18">conciossiachè essi abbiano fatta guerra a voi, co’ loro inganni, che v’hanno fatti nel fatto di Peor, e nel fatto di Cozbi, figliuola d’un de’ Capi di Madian, lor sorella, ch’è stata uccisa al giorno della piaga avvenuta per cagione di Peor.</verse>
  </chapter>
  <chapter number="26">
    <verse number="1">ORA, dopo quella piaga, il Signore disse a Mosè e ad Eleazaro, figliuolo d’Aaronne, Sacerdote:</verse>
    <verse number="2">Levate la somma di tutta la raunanza de’ figliuoli d’Israele, annoverando dall’età di vent’anni in su, per le nazioni loro paterne, tutti quelli che possono andare alla guerra in Israele.</verse>
    <verse number="3">Mosè adunque, e il Sacerdote Eleazaro, parlarono loro nelle campagne di Moab, presso al Giordano di Gerico, dicendo:</verse>
    <verse number="4">Annoverate il popolo, dall’età di vent’anni in su; come il Signore avea comandato a Mosè, e ai figliuoli d’Israele, ch’erano usciti del paese di Egitto.</verse>
    <verse number="5">Il primogenito d’Israele fu Ruben. I figliuoli di Ruben furono, di Hanoc, la nazione degli Hanochiti; di Pallu, la nazione de’ Palluiti;</verse>
    <verse number="6">di Hesron, la nazione degli Hesroniti; di Carmi, la nazione dei Carmiti.</verse>
    <verse number="7">Queste sono le nazioni de’ Rubeniti, e gli annoverati fra loro furono quarantatremila settecentrenta.</verse>
    <verse number="8">Di Pallu fu figliuolo Eliab.</verse>
    <verse number="9">E i figliuoli di Eliab furono Nemuel, Datan e Abiram. Questo è quel Datan e quell’Abiram, d’infra quelli che si chiamavano alla raunata del popolo, i quali si sollevarono contro a Mosè e contro ad Aaronne, quando Core fece la sua massa, ed essi si sollevarono contro al Signore.</verse>
    <verse number="10">E la terra aperse la sua bocca, e li tranghiottì; insieme con Core, che morì quando morì quella raunata, quando il fuoco consumò i dugencinquanta uomini, i quali furono per segno.</verse>
    <verse number="11">Or i figliuoli di Core non morirono.</verse>
    <verse number="12">I figliuoli di Simeone, distinti per le lor nazioni, furono, di Nemuel, la nazione de’ Nemueliti; di Giamin, la nazione de’ Giaminiti; di Giachin, la nazione de’ Giachiniti;</verse>
    <verse number="13">di Zera, la nazione de’ Zeraiti; e di Saul, la nazione de’ Sauliti.</verse>
    <verse number="14">Queste sono le nazioni de’ Simeoniti, de’ quali gli annoverati furono ventiduemila dugento.</verse>
    <verse number="15">I figliuoli di Gad, distinti per le lor nazioni, furono, di Sefon, la nazione dei Sefoniti; d’Hagghi, la nazione degli Hagghiti; di Suni, la nazione de’ Suniti;</verse>
    <verse number="16">d’Ozni, la nazione degli Ozniti; di Eri, la nazione degli Eriti; di Arod, la nazione degli Aroditi;</verse>
    <verse number="17">e di Areel, la nazione degli Areeliti.</verse>
    <verse number="18">Queste sono le nazioni de’ figliuoli di Gad, secondo i loro annoverati, che furono quarantamila cinquecento.</verse>
    <verse number="19">I figliuoli di Giuda furono Er e Onan. Ora Er e Onan morirono nel paese di Canaan.</verse>
    <verse number="20">E i figliuoli di Giuda, distinti per le lor nazioni, furono, di Sela, la nazione de’ Selaniti; di Fares, la nazione de’ Farsiti; di Zara, la nazione degli Zariti.</verse>
    <verse number="21">E i figliuoli di Fares furono, di Hesron, la nazione degli Hesroniti; e di Hamul, la nazione degli Hamuliti.</verse>
    <verse number="22">Queste sono le nazioni di Giuda, secondo i loro annoverati, che furono settantaseimila cinquecento.</verse>
    <verse number="23">I figliuoli d’Issacar, distinti per le lor nazioni, furono, di Tola, la nazione dei Tolaiti; di Puva, la nazione de’ Puviti;</verse>
    <verse number="24">di Giasub, la nazione de’ Giasubiti; e di Simron, la nazione de’ Simroniti.</verse>
    <verse number="25">Queste sono le nazioni d’Issacar, secondo i loro annoverati, che furono sessantaquattromila trecento.</verse>
    <verse number="26">I figliuoli di Zabulon, distinti per le lor nazioni, furono, di Sered, la nazione de’ Sarditi; di Elon, la nazione degli Eloniti; e di Gialeel, la nazione de’ Gialeeliti.</verse>
    <verse number="27">Queste sono le nazioni degli Zabuloniti, secondo i loro annoverati, che furono sessantamila cinquecento.</verse>
    <verse number="28">I figliuoli di Giuseppe, distinti per le lor nazioni, furono Manasse ed Efraim.</verse>
    <verse number="29">I figliuoli di Manasse furono, di Machir, la nazione de’ Machariti. E Machir generò Galaad, e di Galaad discese la nazione de’ Galaaditi.</verse>
    <verse number="30">Questi sono i figliuoli di Galaad: di Iezer, la nazione degl’Iezeriti; di Helec, la nazione degli Helchiti;</verse>
    <verse number="31">di Asriel, la nazione degli Asrieliti; di Sechem, la nazione de’ Sechemiti;</verse>
    <verse number="32">di Semida, la nazione de’ Semidaiti; e di Hefer, la nazione degli Heferiti.</verse>
    <verse number="33">Or Selofad, figliuolo di Hefer, non ebbe figliuoli maschi, ma sol figliuole, i cui nomi erano Mala, Noa, Hogla, Milca, e Tirsa.</verse>
    <verse number="34">Queste sono le nazioni di Manasse, delle quali gli annoverati furono cinquantaduemila settecento.</verse>
    <verse number="35">Questi sono i figliuoli di Efraim, distinti per le lor nazioni: di Sutela, la nazione de’ Sutelaiti; di Becher, la nazione de’ Bacriti; di Tahan, la nazione de’ Tahaniti.</verse>
    <verse number="36">E questi sono i figliuoli di Sutela: di Eran, la nazione degli Eraniti.</verse>
    <verse number="37">Queste sono le nazioni de’ figliuoli d’Efraim, secondo i loro annoverati, che furono trentaduemila cinquecento. Questi sono i figliuoli di Giuseppe, distinti per le lor nazioni.</verse>
    <verse number="38">I figliuoli di Beniamino, distinti per le lor nazioni, furono, di Bela, la nazione de’ Belaiti; di Asbel, la nazione degli Asbeliti; di Ahiram, la nazione degli Ahiramiti;</verse>
    <verse number="39">di Sefusam, la nazione dei Sefusamiti; e di Huppam, la nazione degli Huppamiti.</verse>
    <verse number="40">E i figliuoli di Bela furono Ard e Naaman; di Ard discese la nazione degli Arditi; di Naaman, la nazione de’ Naamiti.</verse>
    <verse number="41">Questi sono i figliuoli di Beniamino, distinti per le lor nazioni, de’ quali gli annoverati furono quarantacinquemila seicento.</verse>
    <verse number="42">Questi sono i figliuoli di Dan, distinti per le lor famiglie: di Suham, discese la nazione de’ Suhamiti. Questa è la nazione de’ Daniti, distinta per le lor famiglie.</verse>
    <verse number="43">Tutte le famiglie de’ Suhamiti, secondo i loro annoverati, furono sessantaquattromila quattrocento.</verse>
    <verse number="44">I figliuoli di Aser, distinti per le lor nazioni, furono, d’Imna, la nazione degli Imnaiti; d’Isui, la nazione degl’Isuiti; e di Beria, la nazione de’ Beriiti.</verse>
    <verse number="45">E de’ figliuoli di Beria, di Heber, la nazione degli Hebriti; di Malchiel, la nazione de’ Malchieliti.</verse>
    <verse number="46">E il nome della figliuola di Aser fu Sera.</verse>
    <verse number="47">Queste sono le nazioni de’ figliuoli di Aser, secondo i loro annoverati, che furono cinquantatremila quattrocento.</verse>
    <verse number="48">I figliuoli di Neftali, distinti per le lor nazioni, furono, di Giaseel, la nazione de’ Giaseeliti; di Guni, la nazione de’ Guniti;</verse>
    <verse number="49">di Geser, la nazione de’ Geseriti; e di Sillem, la nazione de’ Sillemiti.</verse>
    <verse number="50">Queste sono le nazioni di Neftali, distinte per le lor famiglie; e gli annoverati d’infra loro furono quarantacinquemila quattrocento.</verse>
    <verse number="51">Questi sono gli annoverati de’ figliuoli d’Israele, in numero di seicentunmila settecentrenta.</verse>
    <verse number="52">E il Signore parlò a Mosè, dicendo:</verse>
    <verse number="53">Sia il paese spartito tra costoro per eredità, secondo il numero delle persone.</verse>
    <verse number="54">Da’ maggiore eredità a chi è in maggior numero, e minore a chi è in minor numero; diasi a ciascuno eredità a ragione de’ suoi annoverati.</verse>
    <verse number="55">Ma pure spartiscasi il paese a sorte; e abbiano eredità secondo i nomi delle loro tribù paterne.</verse>
    <verse number="56">Spartiscasi l’eredità di ciascuna tribù, grande o piccola, a sorte.</verse>
    <verse number="57">E questi sono gli annoverati d’infra i Leviti, distinti per le lor nazioni: di Gherson discese la nazione de’ Ghersoniti; di Chehat, la nazione de’ Chehatiti; di Merari, la nazione de’ Merariti.</verse>
    <verse number="58">Queste sono le nazioni de’ Leviti: la nazione de’ Libniti, la nazione degli Hebroniti, la nazione de’ Mahaliti, la nazione dei Musiti, e la nazione de’ Coriti. Or Chehat generò Amram.</verse>
    <verse number="59">E il nome della moglie di Amram fu Iochebed, che fu figliuola di Levi, la qual gli nacque in Egitto; ed essa partorì ad Amram Aaronne, Mosè, e Maria, lor sorella.</verse>
    <verse number="60">E ad Aaronne nacquero Nadab, e Abihu, ed Eleazaro, e Itamar.</verse>
    <verse number="61">Or Nadab e Abihu morirono quando presentarono fuoco strano davanti al Signore.</verse>
    <verse number="62">E gli annoverati d’infra i Leviti furono ventitremila, tutti maschi, dall’età d’un mese in su; conciossiachè non fossero annoverati fra’ figliuoli d’Israele; perciocchè non era lor data eredità fra’ figliuoli d’Israele.</verse>
    <verse number="63">Questi sono quelli che furono annoverati da Mosè, e dal Sacerdote Eleazaro, i quali annoverarono i figliuoli d’Israele nelle campagne di Moab, presso al Giordano di Gerico.</verse>
    <verse number="64">E fra costoro non vi fu alcuno di quelli ch’erano stati annoverati da Mosè, e dal Sacerdote Aaronne, i quali annoverarono i figliuoli d’Israele nel deserto di Sinai.</verse>
    <verse number="65">Conciossiachè il Signore avesse detto di quelli: Del tutto morranno nel deserto. Onde non ne rimase alcuno, salvo Caleb, figliuolo di Gefunne; e Giosuè, figliuolo di Nun.</verse>
  </chapter>
  <chapter number="27">
    <verse number="1">OR le figliuole di Selofad, figliuolo di Hefer, figliuolo di Galaad, figliuolo di Machir, figliuolo di Manasse, si accostarono alle nazioni di Manasse, figliuolo di Giuseppe; e i nomi loro erano Mala, Noa, Hogla, Milca, e Tirsa.</verse>
    <verse number="2">E si presentarono davanti a Mosè, e davanti al Sacerdote Eleazaro, e davanti a’ Capi, e davanti a tutta la raunanza, all’entrata del Tabernacolo della convenenza, dicendo:</verse>
    <verse number="3">Nostro padre è morto nel deserto; egli però non fu fra la raunata di coloro che s’adunarono contro al Signore alla raunata di Core; anzi è morto per suo peccato, e non ha lasciati figliuoli maschi.</verse>
    <verse number="4">Perchè verrebbe meno il nome di nostro padre di mezzo della sua nazione, per non avere egli alcun figliuolo maschio? Dacci possessione tra i fratelli di nostro padre.</verse>
    <verse number="5">E Mosè rapportò la causa loro davanti al Signore.</verse>
    <verse number="6">E il Signore rispose a Mosè, dicendo:</verse>
    <verse number="7">Le figliuole di Selofad parlano dirittamente; del tutto da’ loro possession d’eredità tra i fratelli del padre loro; e trasporta in loro la possessione del padre loro.</verse>
    <verse number="8">E parla a’ figliuoli d’Israele, dicendo: Quando alcuno sarà morto senza figliuol maschio, trasportate l’eredità di esso nella sua figliuola.</verse>
    <verse number="9">E s’egli non ha figliuola, date la sua eredità a’ suoi fratelli.</verse>
    <verse number="10">E se non ha fratelli, date la sua eredità a’ fratelli di suo padre.</verse>
    <verse number="11">E se non vi sono fratelli di suo padre, date la sua eredità al suo prossimo carnal parente, che sia della sua famiglia; ed egli la possegga. E ciò sia uno statuto di ragione a’ figliuoli d’Israele; come il Signore ha comandato a Mosè.</verse>
    <verse number="12">POI il Signore disse a Mosè: Sali in su questo monte di Abarim, e riguarda il paese ch’io ho donato a’ figliuoli d’Israele.</verse>
    <verse number="13">E dopo che tu l’avrai veduto, anche tu sarai raccolto a’ tuoi popoli, come è stato raccolto Aaronne, tuo fratello.</verse>
    <verse number="14">Perciocchè voi contravveniste al comandamento ch’io vi diedi nel deserto di Sin, alla contesa della raunanza, che voi non mi santificaste in quell’acqua, nel cospetto del popolo. Quella è l’acqua della contesa di Cades, nel deserto di Sin.</verse>
    <verse number="15">E Mosè parlò al Signore, dicendo:</verse>
    <verse number="16">Costituisca il Signore Iddio degli spiriti d’ogni carne, sopra questa raunanza, un uomo,</verse>
    <verse number="17">che vada e che venga davanti a loro, il quale li conduca e riconduca; acciocchè la raunanza del Signore non sia a guisa di pecore senza pastore.</verse>
    <verse number="18">E il Signore disse a Mosè: Prenditi Giosuè, figliuolo di Nun, che è uomo in cui è lo Spirito, e posa la tua mano sopra lui.</verse>
    <verse number="19">E fallo comparir davanti al Sacerdote Eleazaro, e davanti a tutta la raunanza; e dagli i tuoi ordini in presenza loro.</verse>
    <verse number="20">E metti della tua maestà sopra lui; acciocchè tutta la raunanza de’ figliuoli d’Israele gli ubbidisca.</verse>
    <verse number="21">E presentisi egli davanti al Sacerdote Eleazaro, e l’addimandi per lo giudicio di Urim, nel cospetto del Signore; vadano e vengano, egli, e tutti i figliuoli d’Israele con lui, e tutta la raunanza, secondo ch’esso dirà.</verse>
    <verse number="22">E Mosè fece come il Signore gli avea comandato; e prese Giosuè, e lo fece comparir davanti al Sacerdote Eleazaro, e davanti a tutta la raunanza.</verse>
    <verse number="23">E posò le sue mani sopra lui, e gli diede i suoi ordini, come il Signore avea comandato per Mosè.</verse>
  </chapter>
  <chapter number="28">
    <verse number="1">IL Signore parlò ancora a Mosè, dicendo:</verse>
    <verse number="2">Comanda a’ figliuoli d’Israele, e di’ loro: Prendete guardia alle mie offerte, che son mio cibo; a’ miei sacrificii da ardere, in odor soave a me, per offerirmeli a’ lor tempi.</verse>
    <verse number="3">E di’ loro: Quest’è il sacrificio da ardere, che voi avete a offerire al Signore per ciascun giorno, in olocausto continuo, cioè: due agnelli di un anno, senza difetto.</verse>
    <verse number="4">Sacrifica l’uno di quegli agnelli la mattina, e l’altro fra’ due vespri.</verse>
    <verse number="5">E la decima parte di un efa di fior di farina, stemperata con la quarta parte di un hin d’olio vergine, per offerta di panatica.</verse>
    <verse number="6">Quest’è l’olocausto continuo, che è stato offerto nel monte di Sinai, in odor soave, per sacrificio da ardere al Signore.</verse>
    <verse number="7">E sia l’offerta da spandere d’esso, la quarta parte di un hin, per ciascun agnello; spandi al Signore l’offerta da spandere, d’ottimo vino, nel luogo santo.</verse>
    <verse number="8">Poi fra’ due vespri sacrifica l’altro agnello; fagli la medesima offerta di panatica, e da spandere, quale è quella della mattina; per sacrificio da ardere, d’odor soave al Signore.</verse>
    <verse number="9">E NEL giorno del Sabato offerite due agnelli di un anno, senza difetto; e due decimi di fior di farina, stemperata con olio, per offerta di panatica, insieme con le loro offerte da spandere.</verse>
    <verse number="10">Quest’è l’olocausto del Sabato, per ciascun Sabato, oltre all’olocausto continuo, e la sua offerta da spandere.</verse>
    <verse number="11">E ne’ principii de’ vostri mesi, offerite per olocausto al Signore, due giovenchi, e un montone, e sette agnelli di un anno, senza difetto;</verse>
    <verse number="12">e tre decimi di fior di farina, stemperata con olio, per offerta di panatica, per ciascun giovenco; e due decimi di fior di farina, stemperata con olio, per offerta di panatica, per lo montone;</verse>
    <verse number="13">e un decimo di fior di farina stemperata con olio, per offerta di panatica, per ciascun agnello; per olocausto, in odor soave, per sacrificio da ardere al Signore.</verse>
    <verse number="14">E le loro offerte da spandere sieno la metà di un hin di vino, per ciascun giovenco; il terzo di un hin, per lo montone; e il quarto di un hin, per ciascun agnello. Quest’è l’olocausto delle calendi, per ogni mese dell’anno.</verse>
    <verse number="15">Sacrifichisi ancora al Signore un becco, per sacrificio per lo peccato, oltre all’olocausto continuo, e la sua offerta da spandere.</verse>
    <verse number="16">OLTRE a ciò, nel primo mese, nel quartodecimo giorno del mese, è la Pasqua del Signore.</verse>
    <verse number="17">E nel quintodecimo giorno del medesimo mese, è festa solenne; manginsi pani azzimi per sette giorni.</verse>
    <verse number="18">Nel primo giorno siavi santa raunanza; non fate in esso alcuna opera servile.</verse>
    <verse number="19">E offerite per sacrificio da ardere, in olocausto, al Signore, due giovenchi, e un montone, e sette agnelli di un anno, che sieno senza difetto;</verse>
    <verse number="20">insieme con la loro offerta di panatica di fior di farina, stemperata con olio; offeritene tre decimi per giovenco, e due decimi per lo montone.</verse>
    <verse number="21">Offeriscine ancora un decimo per ciascun di que’ sette agnelli.</verse>
    <verse number="22">Offerite, oltre a ciò, un becco, per sacrificio per lo peccato, per far purgamento per voi.</verse>
    <verse number="23">Offerite queste cose, oltre all’olocausto della mattina, che è per olocausto continuo.</verse>
    <verse number="24">Offerite cotali cose ciascun di que’ sette giorni, per cibo, per sacrificio da ardere, di soave odore al Signore; offeriscasi quello, oltre all’olocausto continuo, e la sua offerta da spandere.</verse>
    <verse number="25">E al settimo giorno siavi santa raunanza; non fate in esso alcuna opera servile.</verse>
    <verse number="26">Oltre a ciò, al giorno de’ primi frutti, quando voi offerirete nuova offerta di panatica al Signore, al termine delle vostre settimane, siavi santa raunanza; e non fate in quel giorno alcuna opera servile.</verse>
    <verse number="27">E offerite per olocausto, in soave odore al Signore, due giovenchi, un montone, e sette agnelli di un anno;</verse>
    <verse number="28">insieme con la loro offerta di panatica di fior di farina, stemperata con olio, di tre decimi per giovenco, e di due decimi per lo montone,</verse>
    <verse number="29">e di un decimo per ciascuno di que’ sette agnelli.</verse>
    <verse number="30">Offerite eziandio un becco, per far purgamento per voi.</verse>
    <verse number="31">Offerite, oltre all’olocausto continuo, e la sua offerta di panatica, quegli animali, con le loro offerte da spandere; e sieno quelli senza difetto.</verse>
  </chapter>
  <chapter number="29">
    <verse number="1">E nel settimo mese, alle calendi, siavi santa raunanza; non fate in quel giorno opera alcuna servile; siavi giorno di suon di tromba.</verse>
    <verse number="2">E offerite in esso per olocausto, in soave odore al Signore, un giovenco, un montone, e sette agnelli di un anno, senza difetto;</verse>
    <verse number="3">insieme con la loro offerta di panatica, di fior di farina, stemperata con olio, di tre decimi per lo giovenco, e di due decimi per lo montone,</verse>
    <verse number="4">e di un decimo per ciascuno di que’ sette agnelli;</verse>
    <verse number="5">e un becco, per sacrificio per lo peccato, per far purgamento per voi;</verse>
    <verse number="6">oltre all’olocausto delle calendi, e la sua offerta di panatica; e oltre all’olocausto continuo, e la sua offerta di panatica, e le loro offerte da spandere, secondo i loro ordini, in soave odore, in sacrificio da ardere al Signore.</verse>
    <verse number="7">Parimente, al decimo giorno di questo settimo mese, siavi santa raunanza; e affliggete l’anime vostre, e non fate alcun lavoro.</verse>
    <verse number="8">E offerite al Signore per olocausto, in soave odore, un giovenco, un montone, e sette agnelli di un anno, che sieno senza difetto;</verse>
    <verse number="9">insieme con la loro offerta di panatica, di fior di farina, stemperata con olio, di tre decimi per lo giovenco, di due decimi per lo montone,</verse>
    <verse number="10">e di un decimo per ciascuno di que’ sette agnelli;</verse>
    <verse number="11">e un becco, per sacrificio per lo peccato, oltre al sacrificio de’ purgamenti per lo peccato; e oltre all’olocausto continuo, e la sua offerta di panatica, e le loro offerte da spandere.</verse>
    <verse number="12">Parimente, al quintodecimo giorno del settimo mese siavi santa raunanza; non fate in esso opera alcuna servile; e celebrate la festa solenne al Signore, per sette giorni.</verse>
    <verse number="13">E offerite per olocausto, per sacrificio da ardere in soave odore al Signore, tredici giovenchi, due montoni, e quattordici agnelli di un anno, che sieno senza difetto;</verse>
    <verse number="14">insieme con la loro offerta di panatica, di fior di farina, stemperata con olio di tre decimi per ciascuno di que’ tredici giovenchi, di due decimi per ciascuno di que’ due montoni,</verse>
    <verse number="15">e di un decimo per ciascuno di que’ quattordici agnelli;</verse>
    <verse number="16">e un becco, per sacrificio per lo peccato, oltre all’olocausto continuo, e la sua offerta di panatica, e da spandere.</verse>
    <verse number="17">E, nel secondo giorno, offerite dodici giovenchi, due montoni, e quattordici agnelli di un anno, senza difetto;</verse>
    <verse number="18">insieme con le loro offerte di panatica, e da spandere, per li giovenchi, per li montoni, e per gli agnelli, secondo il lor numero, siccome è ordinato;</verse>
    <verse number="19">e un becco, per sacrificio per lo peccato, oltre all’olocausto continuo, e la sua offerta di panatica, e le loro offerte da spandere.</verse>
    <verse number="20">E nel terzo giorno, offerite undici giovenchi, due montoni, e quattordici agnelli di un anno, senza difetto;</verse>
    <verse number="21">insieme con le loro offerte di panatica, e da spandere, per li giovenchi, per li montoni, e per gli agnelli, secondo il lor numero, siccome è ordinato;</verse>
    <verse number="22">e un becco, per sacrificio per lo peccato, oltre all’olocausto continuo, e la sua offerta di panatica, e da spandere.</verse>
    <verse number="23">E nel quarto giorno, offerite dieci giovenchi, due montoni, e quattordici agnelli di un anno, senza difetto;</verse>
    <verse number="24">insieme con le loro offerte di panatica, e da spandere, per li giovenchi, per li montoni, e per gli agnelli, secondo il lor numero, siccome è ordinato;</verse>
    <verse number="25">e un becco, per sacrificio per lo peccato, oltre all’olocausto continuo, e la sua offerta di panatica, e da spandere.</verse>
    <verse number="26">E nel quinto giorno, offerite nove giovenchi, due montoni, e quattordici agnelli di un anno, senza difetto;</verse>
    <verse number="27">insieme con le loro offerte di panatica, e da spandere, per li giovenchi, per li montoni, e per gli agnelli, secondo il lor numero, siccome è ordinato;</verse>
    <verse number="28">e un becco, per sacrificio per lo peccato, oltre all’olocausto continuo, e la sua offerta di panatica, e da spandere.</verse>
    <verse number="29">E nel sesto giorno, offerite otto giovenchi, due montoni, e quattordici agnelli di un anno, senza difetto;</verse>
    <verse number="30">insieme con le loro offerte di panatica, e da spandere, per li giovenchi, per li montoni, e per gli agnelli, secondo il lor numero, siccome è ordinato;</verse>
    <verse number="31">e un becco, per sacrificio per lo peccato, oltre all’olocausto continuo, e la sua offerta di panatica, e da spandere.</verse>
    <verse number="32">E nel settimo giorno, offerite sette giovenchi, due montoni, e quattordici agnelli di un anno, senza difetto;</verse>
    <verse number="33">insieme con le loro offerte di panatica, e da spandere, per li giovenchi, per li montoni, e per gli agnelli, secondo il lor numero, siccome è ordinato;</verse>
    <verse number="34">e un becco, per sacrificio per lo peccato, oltre all’olocausto continuo, e la sua offerta di panatica e da spandere.</verse>
    <verse number="35">Nell’ottavo giorno, siavi solenne raunanza; non fate in esso opera alcuna servile;</verse>
    <verse number="36">e offerite per olocausto, per sacrificio da ardere, in soave odore al Signore, un giovenco, un montone, sette agnelli di un anno, senza difetto;</verse>
    <verse number="37">insieme con le loro offerte di panatica, e da spandere, per lo giovenco, per lo montone, e per gli agnelli, secondo il lor numero, siccome è ordinato;</verse>
    <verse number="38">e un becco, per sacrificio per lo peccato, oltre all’olocausto continuo, e la sua offerta di panatica, e da spandere.</verse>
    <verse number="39">Offerite queste cose al Signore nelle vostre solennità, oltre a’ vostri voti, e le vostre offerte volontarie, de’ vostri olocausti, delle vostre offerte di panatica, delle vostre offerte da spandere, e dei vostri sacrificii da render grazie.</verse>
    <verse number="40">E Mosè parlò a’ figliuoli d’Israele, secondo tutto ciò che il Signore gli avea comandato.</verse>
  </chapter>
  <chapter number="30">
    <verse number="1">POI Mosè parlò a’ Capi delle tribù de’ figliuoli d’Israele, dicendo: Questo è quello che il Signore ha comandato:</verse>
    <verse number="2">Quando alcuno avrà votato un voto al Signore, ovvero avrà giurata alcuna cosa, obbligandosi per obbligazione sopra l’anima sua, non violi la sua parola; faccia interamente secondo ciò che gli sarà uscito di bocca.</verse>
    <verse number="3">E quando una femmina avrà votato un voto al Signore, e si sarà obbligata per obbligazione in casa di suo padre, essendo ancor fanciulla;</verse>
    <verse number="4">se suo padre ha inteso il suo voto, e la sua obbligazione, con la quale ella si è obbligata sopra l’anima sua, e non ne le fa motto; tutti i voti di essa saranno fermi, e ogni obbligazione, con la quale ella si sarà obbligata sopra l’anima sua, sarà ferma.</verse>
    <verse number="5">Ma, se suo padre, nel giorno ch’egli avrà intesi tutti i suoi voti, e le sue obbligazioni, con le quali ella si sarà obbligata sopra l’anima sua, la disdice; que’ voti non saranno fermi, e il Signore le perdonerà; conciossiachè suo padre l’abbia disdetta.</verse>
    <verse number="6">E se pure è maritata, avendo ancora sopra sè i suoi voti, o la promessa fatta con le sue labbra, con la quale si sarà obbligata sopra l’anima sua;</verse>
    <verse number="7">e il suo marito l’intende, e nel giorno stesso che l’avrà inteso, non ne le fa motto; i voti di essa, e le sue obbligazioni, con le quali si sarà obbligata sopra l’anima sua, saranno ferme.</verse>
    <verse number="8">Ma, se nel giorno stesso che il suo marito l’avrà inteso, egli la disdice, egli annulla il suo voto ch’ella avea sopra sè, e la promessa fatta con le sue labbra, con la quale ella si era obbligata sopra l’anima sua; e il Signore le perdonerà.</verse>
    <verse number="9">Ma, quant’è al voto della vedova, o della ripudiata, tutto ciò a che si sarà obbligata sopra l’anima sua, sarà fermo contro a lei.</verse>
    <verse number="10">E se la donna fa voto, ovvero si obbliga per obbligazione sopra l’anima sua, con giuramento, essendo in casa del suo marito;</verse>
    <verse number="11">e il suo marito l’intende, e non ne le fa motto, e non la disdice, sieno fermi tutti i suoi voti; sia parimente ferma ogni obbligazione, con la quale ella si sarà obbligata sopra l’anima sua.</verse>
    <verse number="12">Ma se, nel giorno stesso che il suo marito li avrà intesi, egli del tutto li annulla; cosa alcuna che le sia uscita di bocca, o voto, od obbligazione sopra l’anima sua, non sarà ferma; il suo marito ha annullate quelle cose, e il Signore le perdonerà.</verse>
    <verse number="13">Il marito di essa ratificherà, o annullerà qualunque voto e qualunque giuramento, col quale ella si sarà obbligata di affliggere l’anima sua.</verse>
    <verse number="14">E se pure il suo marito non ne le fa motto d’un giorno all’altro, egli ha ratificati tutti i voti di essa, o qualunque obbligazione ch’ella avea sopra sè; egli li ha ratificati; perciocchè egli non ne le ha fatto motto nel giorno stesso che li ha intesi.</verse>
    <verse number="15">Ma se, appresso averli intesi, del tutto li annulla, egli porterà l’iniquità di essa.</verse>
    <verse number="16">Questi sono gli statuti, i quali il Signore comandò a Mosè che si osservassero tra marito e moglie, e tra padre e figliuola, mentre ella è ancor fanciulla in casa di suo padre.</verse>
  </chapter>
  <chapter number="31">
    <verse number="1">POI il Signore parlò a Mosè, dicendo:</verse>
    <verse number="2">Fa’ la vendetta de’ figliuoli d’Israele sopra i Madianiti; e poi tu sarai raccolto a’ tuoi popoli.</verse>
    <verse number="3">E Mosè parlò al popolo, dicendo: Mettasi in ordine un certo numero di voi, per andare alla guerra, e vadano contro a Madian, per far la vendetta del Signore sopra Madian.</verse>
    <verse number="4">Mandate a questa guerra mille uomini per ciascuna di tutte le tribù d’Israele.</verse>
    <verse number="5">Così furono dati mille uomini per ciascuna tribù, d’infra le migliaia d’Israele, che furono in tutto dodicimila uomini in ordine per la guerra.</verse>
    <verse number="6">E Mosè mandò alla guerra que’ mille uomini di ciascuna tribù, e con loro Finees, figliuolo del Sacerdote Eleazaro, il quale avea in mano gli arredi del Santuario, e le trombe da sonare.</verse>
    <verse number="7">Ed essi fecero guerra contro a Madian, siccome il Signore avea comandato a Mosè, e uccisero tutti i maschi.</verse>
    <verse number="8">Uccisero ancora fra’ loro uccisi i re di Madian, Evi, e Rechem, e Sur, e Hur, e Reba, i cinque re di Madian; uccisero eziando con la spada Balaam, figliuolo di Beor.</verse>
    <verse number="9">E i figliuoli d’Israele ne menarono prigioni le donne di Madian, e i lor piccoli fanciulli; e predarono tutto il lor grosso e minuto bestiame, e tutte le lor facoltà.</verse>
    <verse number="10">E bruciarono col fuoco tutte le lor città, nelle loro stanze; e tutte le lor castella.</verse>
    <verse number="11">E presero tutte le spoglie e tutta la preda, così degli uomini, come degli animali.</verse>
    <verse number="12">E addussero a Mosè e al Sacerdote Eleazaro, e alla raunanza de’ figliuoli d’Israele, i prigioni e la preda, e le spoglie, nel campo, nelle campagne di Moab, che sono lungo il Giordano di Gerico.</verse>
    <verse number="13">E Mosè, e il Sacerdote Eleazaro e tutti i Capi della raunanza, uscirono loro incontro fuor del campo.</verse>
    <verse number="14">E Mosè si adirò gravemente contro a’ condottieri dell’esercito, Capi di migliaia, e Capi di centinaia, che ritornavano da quella guerra.</verse>
    <verse number="15">E Mosè disse loro: Avete voi scampata la vita a tutte le femmine?</verse>
    <verse number="16">Ecco, esse furono quelle che, secondo la parola di Balaam, servirono a porgere a’ figliuoli d’Israele cagione di misfatto contro al Signore, nel fatto di Peor; onde fu quella piaga nella raunanza del Signore.</verse>
    <verse number="17">Ora dunque uccidete tutti i maschi d’infra i piccoli fanciulli; uccidete parimente ogni femmina che ha conosciuto carnalmente uomo.</verse>
    <verse number="18">E serbatevi in vita tutte le femmine che son di piccola età, le quali non hanno conosciuto carnalmente uomo.</verse>
    <verse number="19">E voi, campeggiate per sette giorni fuor del campo. Ogni persona, così d’infra voi, come d’infra i vostri prigioni, che avrà ucciso alcuno, e avrà tocco alcuno ucciso, purifichisi al terzo, e al settimo giorno.</verse>
    <verse number="20">Purificate parimente ogni vestimento, e ogni arnese fatto di pelle, e ogni lavorio fatto di pel di capra, e ogni vasello di legno.</verse>
    <verse number="21">E il Sacerdote Eleazaro disse alla gente di guerra, ch’era andata a quella guerra: Questo è lo statuto di legge che il Signore ha comandato a Mosè.</verse>
    <verse number="22">Ma fate passar per lo fuoco l’oro, l’argento, il rame, il ferro, lo stagno, e il piombo,</verse>
    <verse number="23">e in somma tutto ciò che può portare il fuoco; e così sarà netto; ma pure ancora sia purificato con l’acqua di purificazione; e tutto ciò che non può portare il fuoco, fatelo passar per l’acqua.</verse>
    <verse number="24">E lavate i vostri vestimenti al settimo giorno, e sarete netti, e poi potrete entrar nel campo.</verse>
    <verse number="25">Il Signore parlò ancora a Mosè, dicendo:</verse>
    <verse number="26">Tu, e il Sacerdote Eleazaro, e i Capi delle nazioni paterne della raunanza, levate la somma delle persone che sono state menate prigioni, e del bestiame ch’è stato predato;</verse>
    <verse number="27">e partisci la preda per la metà, fra la gente di guerra ch’è andata a questa guerra, e tutta la raunanza.</verse>
    <verse number="28">E leva, della gente di guerra, ch’è andata a questa guerra, un tributo per lo Signore, una testa di cinquecento, degli uomini, de’ buoi, degli asini, e delle pecore.</verse>
    <verse number="29">Prendete quel tributo della metà che appartiene loro; e dallo al Sacerdote Eleazaro per un’offerta al Signore.</verse>
    <verse number="30">E, della metà appartenente ai figliuoli d’Israele, prendi uno, tratto di cinquanta, degli uomini, de’ buoi, degli asini, delle pecore, e in somma di tutto il bestiame; e da’ quelli a’ Leviti che fanno la fazione del Tabernacolo del Signore.</verse>
    <verse number="31">E Mosè e il Sacerdote Eleazaro fecero come il Signore avea comandato a Mosè.</verse>
    <verse number="32">Or la preda, cioè il rimasto della preda, che la gente ch’era andata a quella guerra avea fatta, fu di seicensettanta cinquemila pecore,</verse>
    <verse number="33">e di settantaduemila buoi,</verse>
    <verse number="34">e di settantunmila asini.</verse>
    <verse number="35">E quanto all’anime umane, le femmine che non aveano carnalmente conosciuto uomo, furono in tutto trentaduemila anime.</verse>
    <verse number="36">E la metà, cioè la parte di coloro ch’erano andati a quella guerra, fu di trecentrenta settemila cinquecento pecore,</verse>
    <verse number="37">delle quali il tributo per lo Signore fu di seicensettanta cinque pecore;</verse>
    <verse number="38">e di trentaseimila buoi, de’ quali il tributo per lo Signore fu di settantadue buoi;</verse>
    <verse number="39">e di trentamila cinquecento asini, de’ quali il tributo per lo Signore fu di sessantun asini;</verse>
    <verse number="40">e di sedicimila anime umane; delle quali il tributo per lo Signore fu di trentadue anime.</verse>
    <verse number="41">E Mosè diede il tributo, levato per offerta al Signore, al Sacerdote Eleazaro, come il Signore gli avea comandato.</verse>
    <verse number="42">E della metà appartenente a’ figliuoli d’Israele, secondo che Mosè avea partito per metà, fra loro, e quelli ch’erano andati a quella guerra;</verse>
    <verse number="43">or la metà appartenente alla raunanza fu di trecentrenta settemila cinquecento pecore,</verse>
    <verse number="44">e di trentaseimila buoi,</verse>
    <verse number="45">e di trentamila cinquecento asini,</verse>
    <verse number="46">e di sedicimila anime umane;</verse>
    <verse number="47">di questa metà, appartenente a’ figliuoli d’Israele, Mosè prese uno, tratto di cinquanta, così degli uomini, come degli animali; e diede quelli a’ Leviti che fanno la fazione del Tabernacolo del Signore; come il Signore avea comandato a Mosè.</verse>
    <verse number="48">E i condottieri delle migliaia di quell’esercito, Capi di migliaia, e Capi di centinaia, si accostarono a Mosè;</verse>
    <verse number="49">e gli dissero: I tuoi servitori hanno fatta la rassegna della gente di guerra ch’era sotto la nostra condotta, e non ne manca pure uno.</verse>
    <verse number="50">Perciò noi offeriamo per offerta al Signore, ciascuno ciò che gli è caduto in mano, di vasellamenti d’oro, di cerchielli da gamba, di maniglie, d’anella, e di fermagli, per pagare il riscatto delle nostre persone, davanti al Signore.</verse>
    <verse number="51">E Mosè e il Sacerdote Eleazaro presero da loro tutto quell’oro, tutto lavorato in vasellamenti, e monili.</verse>
    <verse number="52">E tutto l’oro dell’offerta, che fu offerto al Signore da’ Capi delle migliaia, e da’ Capi delle centinaia, fu di peso di sedicimila settecencinquanta sicli.</verse>
    <verse number="53">Ma la gente di guerra guardò per sè ciò che ciascuno avea predato.</verse>
    <verse number="54">E Mosè e il Sacerdote Eleazaro presero quell’oro da’ Capi delle migliaia, e delle centinaia, e lo portarono nel Tabernacolo della convenenza, per ricordanza per li figliuoli d’Israele, nel cospetto del Signore.</verse>
  </chapter>
  <chapter number="32">
    <verse number="1">OR i figliuoli di Ruben, e i figliuoli di Gad, aveano del bestiame in grandissimo numero: laonde, veggendo che il paese di Iazer, e il paese di Galaad, era luogo da bestiame;</verse>
    <verse number="2">vennero, e parlarono a Mosè, e al Sacerdote Eleazaro, e a’ Capi della raunanza, dicendo:</verse>
    <verse number="3">Atarot, e Dibon, e Iazer, e Nimra, e Hesbon, ed Eleale, e Sebam, e Nebo, e Beon,</verse>
    <verse number="4">che è il paese che il Signore ha percosso davanti alla raunanza d’Israele, è un paese da bestiame, e i tuoi servitori hanno del bestiame.</verse>
    <verse number="5">Poi dissero: Se abbiamo trovata grazia appo te, sia dato questo paese a possedere ai tuoi servitori, e non farci passare il Giordano.</verse>
    <verse number="6">Ma Mosè rispose a’ figliuoli di Gad, e a’ figliuoli di Ruben: Andrebbero i vostri fratelli alla guerra, e voi ve ne stareste qui?</verse>
    <verse number="7">E perchè rendete voi fiacco il cuor de’ figliuoli d’Israele, per non passare al paese, che il Signore ha loro donato?</verse>
    <verse number="8">Così fecero i vostri padri, quando io li mandai da Cades-barnea, per vedere il paese.</verse>
    <verse number="9">Perciocchè essi salirono fino alla Valle di Escol, e, dopo ch’ebbero veduto il paese, renderono fiacco il cuor de’ figliuoli d’Israele, per non entrar nel paese che il Signore avea loro donato.</verse>
    <verse number="10">Laonde, l’ira del Signore si accese in quel giorno, ed egli giurò, dicendo:</verse>
    <verse number="11">Se gli uomini, che sono usciti fuor di Egitto, dall’età di vent’anni in su, veggono mai la terra, della quale io ho giurato ad Abrahamo, a Isacco e a Giacobbe; conciossiachè non mi abbiano seguitato appieno;</verse>
    <verse number="12">salvo Caleb, figliuolo di Gefunne, Chenizzeo, e Giosuè, figliuolo di Nun; perciocchè essi hanno seguitato il Signore appieno.</verse>
    <verse number="13">E l’ira del Signore si accese contro a Israele; ed egli li ha fatti andar vagando per lo deserto, lo spazio di quarant’anni, finchè sia stata consumata tutta quella generazione, che avea fatto quel male nel cospetto del Signore.</verse>
    <verse number="14">Ed ecco, voi siete sorti in luogo de’ vostri padri, schiatta d’uomini peccatori, per accrescere ancora l’ira del Signore contro a Israele.</verse>
    <verse number="15">Perciocchè, se voi vi stornate di dietro a lui, egli seguiterà a lasciarlo nel deserto; e così farete perir tutto questo popolo.</verse>
    <verse number="16">Ma essi si accostarono a lui, e dissero: Noi edificheremo qui delle mandre per lo nostro bestiame, e delle città per le nostre famiglie.</verse>
    <verse number="17">Ma noi ci metteremo in ordine, pronti per andar davanti a’ figliuoli d’Israele, infino a tanto che li abbiamo condotti al luogo loro; e in questo mezzo le nostre famiglie dimoreranno nelle città forti, per tema degli abitanti del paese.</verse>
    <verse number="18">Noi non ritorneremo alle case nostre, finchè ciascuno de’ figliuoli d’Israele non sia entrato nella sua eredità.</verse>
    <verse number="19">Perciocchè, quant’è a noi, noi non possederemo nulla con loro di là dal Giordano; essendoci la nostra eredità scaduta di qua dal Giordano, verso oriente.</verse>
    <verse number="20">E Mosè disse loro: Se voi fate questa cosa, e siete in ordine per andare alla guerra, davanti al Signore;</verse>
    <verse number="21">e qualunque di voi è atto alla guerra, passa il Giordano davanti al Signore, finchè egli abbia cacciati i suoi nemici dal suo cospetto;</verse>
    <verse number="22">dopo che il paese sarà stato soggiogato al Signore, voi potrete ritornarvene, e sarete fuor di colpa appo il Signore, e appo Israele; e questo paese sarà vostro, per possederlo nel cospetto del Signore.</verse>
    <verse number="23">Ma, se non fate così, ecco, voi avrete peccato contro al Signore; e sappiate che il vostro peccato vi ritroverà.</verse>
    <verse number="24">Edificatevi delle città per le vostre famiglie, e delle mandre per le vostre gregge, e fate ciò che vi è uscito della bocca.</verse>
    <verse number="25">E i figliuoli di Gad, e i figliuoli di Ruben, risposero a Mosè, dicendo: I tuoi servitori faranno come il mio signore comanda.</verse>
    <verse number="26">I nostri piccoli fanciulli, le nostre mogli, le nostre gregge, e tutto il nostro bestiame dimoreranno colà nelle città di Galaad.</verse>
    <verse number="27">Ma quant’è a’ tuoi servitori chiunque sarà atto alla guerra passerà alla guerra, davanti al Signore, come dice il mio signore.</verse>
    <verse number="28">E Mosè diede ordine intorno a loro al Sacerdote Eleazaro, e a Giosuè, figliuolo di Nun, e a’ Capi delle nazioni paterne delle tribù de’ figliuoli d’Israele;</verse>
    <verse number="29">e disse loro: Se tutti coloro d’infra i figliuoli di Gad, e i figliuoli di Ruben, che sono atti alla guerra, passano con voi il Giordano davanti al Signore, quando il paese vi sarà soggiogato, date loro a possedere il paese di Galaad.</verse>
    <verse number="30">Ma, se non passano con voi in arme, abbiano la lor possessione fra voi nel paese di Canaan.</verse>
    <verse number="31">E i figliuoli di Gad, e i figliuoli di Ruben, risposero, dicendo: Noi faremo interamente come il Signore ha detto ai tuoi servitori.</verse>
    <verse number="32">Noi passeremo in arme nel paese di Canaan, davanti al Signore; sol restici la possessione della nostra eredità di qua dal Giordano.</verse>
    <verse number="33">Mosè adunque diede loro, a’ figliuoli di Gad, a’ figliuoli di Ruben, e alla metà della tribù di Manasse, figliuolo di Giuseppe, il regno di Sihon, re degli Amorrei, e il regno di Og, re di Basan, il paese diviso per le sue città, co’ lor confini, le città del paese d’ogni intorno.</verse>
    <verse number="34">E i figliuoli di Gad riedificarono Dibon, e Atarot, e Aroer;</verse>
    <verse number="35">e Atrotsofan, e Iazer, e Iogbeha;</verse>
    <verse number="36">e Betnimra, e Bet-haran, città forti, e fecero ancora delle mandre per le gregge.</verse>
    <verse number="37">E i figliuoli di Ruben riedificarono Hesbon, ed Eleale, e Chiriataim;</verse>
    <verse number="38">e Nebo, e Baal-meon, mutati i nomi, e Sibma; e posero altri nomi alle città che riedificarono.</verse>
    <verse number="39">E i figliuoli di Machir, figliuolo di Manasse, andarono in Galaad, e lo presero, e cacciarono gli Amorrei che vi erano.</verse>
    <verse number="40">Mosè adunque diede Galaad a Machir, figliuolo di Manasse; ed egli abitò quivi.</verse>
    <verse number="41">Iair anch’egli, figliuolo di Manasse, andò, e prese le villate di quelli, e pose loro nome: Le villate di Iair.</verse>
    <verse number="42">Noba parimente andò, e prese Chenat, e le terre del suo territorio; e chiamò quella Noba, del suo nome.</verse>
  </chapter>
  <chapter number="33">
    <verse number="1">QUESTE son le mosse de’ figliuoli d’Israele, che uscirono fuor del paese di Egitto, distinti per le loro schiere, sotto la condotta di Mosè e d’Aaronne;</verse>
    <verse number="2">Or Mosè scrisse le lor partite secondo ch’essi si mossero per lo comandamento del Signore; queste, dico, son le lor mosse, secondo le lor partite:</verse>
    <verse number="3">Essi adunque si partirono di Rameses, nel primo mese, nel quintodecimo giorno del primo mese; i figliuoli d’Israele si partirono il giorno appresso la Pasqua, a mano alzata, alla vista di tutti gli Egizj,</verse>
    <verse number="4">mentre gli Egizj seppellivano quelli che il Signore avea percossi fra loro, che erano tutti i primogeniti. Or il Signore avea fatti giudicii sopra i lor dii.</verse>
    <verse number="5">I figliuoli d’Israele adunque, partitisi di Rameses, si accamparono in Succot.</verse>
    <verse number="6">E, partitisi di Succot, si accamparono in Etam, ch’è nell’estremità del deserto.</verse>
    <verse number="7">E, partitisi di Etam, si rivolsero verso la foce di Hirot, ch’è dirincontro a Baal-sefon, e si accamparono dinanzi a Migdol.</verse>
    <verse number="8">Poi, partitisi d’innanzi a Hirot, passarono per mezzo il mare, traendo verso il deserto; e, andati tre giornate di cammino per lo deserto di Etam, si accamparono in Mara.</verse>
    <verse number="9">E, partitisi di Mara, giunsero in Elim, ove erano dodici fonti d’acqua, e settanta palme; e si accamparono quivi.</verse>
    <verse number="10">E, partitisi di Elim, si accamparono presso al mar rosso.</verse>
    <verse number="11">E, partitisi dal mar rosso, si accamparono nel deserto di Sin.</verse>
    <verse number="12">E, partitisi dal deserto di Sin, si accamparono in Dofca.</verse>
    <verse number="13">E, partitisi di Dofca, si accamparono in Alus.</verse>
    <verse number="14">E, partitisi di Alus, si accamparono in Refidim, ove non era acqua da bere per lo popolo.</verse>
    <verse number="15">E, partitisi di Refidim, si accamparono nel deserto di Sinai.</verse>
    <verse number="16">E, partitisi dal deserto di Sinai, si accamparono in Chibrot-taava.</verse>
    <verse number="17">E, partitisi di Chibrot-taava, si accamparono in Haserot.</verse>
    <verse number="18">E, partitisi di Haserot, si accamparono in Ritma.</verse>
    <verse number="19">E, partitisi di Ritma, si accamparono in Rimmon-peres.</verse>
    <verse number="20">E, partitisi di Rimmon-peres, si accamparono in Libna.</verse>
    <verse number="21">E, partitisi di Libna, si accamparono in Rissa.</verse>
    <verse number="22">E, partitisi di Rissa, si accamparono in Chehelata.</verse>
    <verse number="23">E, partitisi di Chehelata, si accamparono nel monte di Sefer.</verse>
    <verse number="24">E, partitisi dal monte di Sefer, si accamparono in Harada.</verse>
    <verse number="25">E, partitisi di Harada, si accamparono in Machelot.</verse>
    <verse number="26">E, partitisi di Machelot, si accamparono in Tahat.</verse>
    <verse number="27">E, partitisi di Tahat, si accamparono in Tera.</verse>
    <verse number="28">E, partitisi di Tera, si accamparono in Mitca.</verse>
    <verse number="29">E, partitisi di Mitca, si accamparono in Hasmona.</verse>
    <verse number="30">E, partitisi di Hasmona, si accamparono in Moserot.</verse>
    <verse number="31">E, partitisi di Moserot, si accamparono in Bene-Iaacan.</verse>
    <verse number="32">E, partitisi di Bene-Iaacan, si accamparono in Hor-ghidgad.</verse>
    <verse number="33">E, partitisi di Hor-ghidgad, si accamparono in Iotbata.</verse>
    <verse number="34">E, partitisi di Iotbata, si accamparono in Abrona.</verse>
    <verse number="35">E, partitisi d’Abrona, si accamparono in Esion-gaber.</verse>
    <verse number="36">E, partitisi d’Esion-gaber, si accamparono nel deserto di Sin, ch’è Cades.</verse>
    <verse number="37">E, partitisi di Cades, si accamparono nel monte di Hor, nell’estremità del paese di Edom.</verse>
    <verse number="38">E il sacerdote Aaronne salì in sul monte di Hor, per comandamento del Signore, e morì quivi nell’anno quarantesimo da che i figliuoli d’Israele furono usciti fuor del paese di Egitto, nel quinto mese, alle calendi.</verse>
    <verse number="39">Or Aaronne era d’età di cenventitrè anni, quando egli morì nel monte di Hor.</verse>
    <verse number="40">Allora il Cananeo, re di Arad, che abitava verso il mezzodì, nel paese di Canaan, intese la venuta de’ figliuoli di Israele.</verse>
    <verse number="41">Poi, partitisi dal monte di Hor, si accamparono in Salmona.</verse>
    <verse number="42">E, partitisi di Salmona, si accamparono in Funon.</verse>
    <verse number="43">E, partitisi di Funon, si accamparono in Obot.</verse>
    <verse number="44">E, partitisi di Obot, si accamparono a’ poggi di Abarim, a’ confini di Moab.</verse>
    <verse number="45">E, partitisi da’ Poggi, si accamparono in Dibon-Gad.</verse>
    <verse number="46">E, partitisi di Dibon-Gad, si accamparono in Almon, verso Diblataim.</verse>
    <verse number="47">E, partitisi d’Almon, verso Diblataim, si accamparono nei monti di Abarim, dirimpetto a Nebo.</verse>
    <verse number="48">E, partitisi da’ monti di Abarim, si accamparono nelle campagne di Moab, presso al Giordano di Gerico.</verse>
    <verse number="49">E si accamparono presso al Giordano, da Betiesimot fino ad Abel-Sittim, nelle campagne di Moab.</verse>
    <verse number="50">E il Signore parlò a Mosè nelle campagne di Moab, presso al Giordano di Gerico, dicendo:</verse>
    <verse number="51">Parla a’ figliuoli d’Israele, e di’ loro: Quando sarete passati il Giordano, e sarete entrati nel paese di Canaan,</verse>
    <verse number="52">cacciate d’innanzi a voi tutti gli abitanti del paese, e disfate tutte le loro immagini, e tutte le loro statue di getto, e distruggete tutti i loro alti luoghi.</verse>
    <verse number="53">E mettetevi in possession del paese, e abitate in esso; conciossiachè io vi abbia donato il paese, per possederlo.</verse>
    <verse number="54">E spartite la possessione del paese a sorte, secondo le vostre nazioni; a quelle che sono in maggior numero date maggior possessione, e minore a quelle che sono in minor numero; in qualunque luogo la sorte d’alcuna gli sarà scaduta quello sia suo; spartitevi la possessione del paese per le vostre tribù paterne.</verse>
    <verse number="55">E se voi non iscacciate d’innanzi a voi gli abitanti del paese, que’ di loro che avrete lasciati di resto vi saranno stecchi agli occhi, e spine a’ fianchi, e vi nimicheranno nel paese nel quale abiterete.</verse>
    <verse number="56">E avverrà ch’io farò a voi, come io avea proposto di fare a loro.</verse>
  </chapter>
  <chapter number="34">
    <verse number="1">IL Signore parlò ancora a Mosè, dicendo:</verse>
    <verse number="2">Comanda a’ figliuoli d’Israele, e di’ loro: Conciossiachè voi siate ora per entrar nel paese di Canaan, quest’è il paese che vi scaderà per eredità, cioè il paese di Canaan, secondo i suoi confini.</verse>
    <verse number="3">E siavi il lato meridionale dal deserto di Sin alle frontiere di Edom; e l’estremità del mar salato sia il vostro confine dal mezzodì verso oriente.</verse>
    <verse number="4">E giri questo confine dal mezzodì verso la salita di Acrabbim, e passi a Sin, e arrivino le sue estremità a Cades-barnea, dal mezzodì; e proceda in Hasa-raddar, e passi in Asmon;</verse>
    <verse number="5">poi volti questo confine da Asmon verso il Torrente di Egitto, e arrivino le sue estremità al mare.</verse>
    <verse number="6">E per confine occidentale siavi il mar grande, e i confini. Questo siavi il confine occidentale.</verse>
    <verse number="7">E questo siavi il confine settentrionale: Dal mar grande segnatevi il monte di Hor;</verse>
    <verse number="8">dal monte di Hor, segnatevi per confine là dove si entra in Hamat; e arrivino le estremità di questo confine a Sedad;</verse>
    <verse number="9">e proceda fino a Zifron, e arrivino le sue estremità in Hasar-enan. Questo sia il vostro confine settentrionale.</verse>
    <verse number="10">Poi segnatevi, per confine orientale, da Hasar-enan a Sefam.</verse>
    <verse number="11">E scenda questo confine da Sefam in Ribla, dirincontro alla Fonte; poi scenda, e tocchi il lato del mare di Chinneret, verso oriente.</verse>
    <verse number="12">Poi scenda al Giordano, e arrivino le sue estremità al mar salato. Questo sia il vostro paese, limitato per li suoi confini d’ogn’intorno.</verse>
    <verse number="13">E Mosè comandò, e disse a’ figliuoli di Israele: Quest’è il paese, del quale voi partirete la possessione a sorte; il quale il Signore ha comandato che si dia a nove tribù e mezza;</verse>
    <verse number="14">conciossiachè la tribù de’ Rubeniti, secondo le lor nazioni paterne, e la tribù de’ Gaditi, secondo le lor nazioni paterne, e la metà della tribù di Manasse, abbiano ricevuta la loro eredità.</verse>
    <verse number="15">Queste due tribù e mezza hanno ricevuta la loro eredità di qua dal Giordano di Gerico, verso oriente.</verse>
    <verse number="16">Il Signore parlò ancora a Mosè, dicendo:</verse>
    <verse number="17">Questi sono i nomi degli uomini che vi partiranno l’eredità del paese: Eleazaro Sacerdote, e Giosuè, figliuolo di Nun.</verse>
    <verse number="18">Prendete ancora di ciascuna tribù uno de’ Capi, per far la partizione del paese.</verse>
    <verse number="19">E questi sono i nomi degli uomini: Della tribù di Giuda, Caleb, figliuolo di Gefunne;</verse>
    <verse number="20">Della tribù de’ figliuoli di Simeone, Samuele, figliuolo di Ammihud;</verse>
    <verse number="21">Della tribù di Beniamino, Elidad, figliuolo di Chislon;</verse>
    <verse number="22">Della tribù de’ figliuoli di Dan, il Capo, Bucchi, figliuolo di Iogli;</verse>
    <verse number="23">De’ figliuoli di Giuseppe, della tribù de’ figliuoli di Manasse, il Capo, Hanniel, figliuolo di Efod;</verse>
    <verse number="24">E della tribù de’ figliuoli di Efraim, il Capo, Chemuel, figliuolo di Siftan;</verse>
    <verse number="25">E della tribù de’ figliuoli di Zabulon, il Capo, Elisafan, figliuolo di Parnac;</verse>
    <verse number="26">E della tribù de’ figliuoli d’Issacar, il Capo, Patiel, figliuolo di Azan;</verse>
    <verse number="27">E della tribù de’ figliuoli di Aser, il Capo, Ahihud, figliuolo di Selomi;</verse>
    <verse number="28">E della tribù de’ figliuoli di Neftali, il Capo, Pedahel, figliuolo di Ammihud.</verse>
    <verse number="29">Questi son quelli, a’ quali il Signore comandò di far la partizone dell’eredità a’ figliuoli d’Israele, nel paese di Canaan.</verse>
  </chapter>
  <chapter number="35">
    <verse number="1">IL Signore parlò ancora a Mosè, nelle campagne di Moab, presso al Giordano di Gerico, dicendo:</verse>
    <verse number="2">Comanda a’ figliuoli d’Israele che dieno, della possessione della loro eredità, ai Leviti, delle città da abitare, e anche i contorni di esse città.</verse>
    <verse number="3">Abbiano adunque le città per abitarvi; e sieno i contorni di esse per li lor bestiami, per le lor facoltà, e per tutte le lor bestie.</verse>
    <verse number="4">E sieno i contorni delle città, che voi darete a’ Leviti, ciascuno di mille cubiti d’ogn’intorno, dalle mura della città in fuori.</verse>
    <verse number="5">Misurate adunque fuor della città duemila cubiti, per lo lato orientale, e duemila cubiti, per lo lato meridionale, e duemila cubiti, per lo lato occidentale, e duemila cubiti, per lo lato settentrionale, e sia la città nel mezzo. Questo sia loro lo spazio de’ contorni di quelle città.</verse>
    <verse number="6">E quant’è alle città, che voi darete a’ Leviti, sienvi imprima le sei città di rifugio, le quali voi costituirete, acciocchè chi avrà ucciso alcuno vi si rifugga; e a quelle sopraggiugnetene quarantadue altre.</verse>
    <verse number="7">Tutte le città, che voi darete a’ Leviti, sieno quarantotto città, insieme co’ lor contorni.</verse>
    <verse number="8">E di queste città, che voi darete a’ Leviti, dell’eredità dei figliuoli d’Israele, datene più, della tribù che sarà più grande; e meno, di quella che sarà più piccola. Ciascuna tribù dia delle sue città a’ Leviti, a ragion della sua eredità ch’ella possederà.</verse>
    <verse number="9">Poi il Signore parlò a Mosè, dicendo:</verse>
    <verse number="10">Parla a’ figliuoli d’Israele, e di’ loro: Quando voi sarete passati il Giordano, e sarete entrati nel paese di Canaan,</verse>
    <verse number="11">assegnate fra voi delle città di rifugio, nelle quali l’ucciditore, che avrà percossa a morte alcuna persona disavvedutamente, si rifugga.</verse>
    <verse number="12">E quelle città vi saranno per rifugio d’innanzi a colui che ha la ragione di vendicare il sangue; acciocchè l’ucciditore non muoia, finchè non sia comparito in giudicio davanti alla raunanza.</verse>
    <verse number="13">Di quelle città adunque, che voi darete a’ Leviti, sienvene sei di rifugio.</verse>
    <verse number="14">Assegnate tre di quelle città di qua dal Giordano; e tre altre, nel paese di Canaan, per esser città di rifugio.</verse>
    <verse number="15">Sieno queste sei città per rifugio, a’ figliuoli d’Israele, a’ forestieri, e agli avveniticci che saranno fra loro; acciocchè vi si rifugga chiunque avrà percossa a morte alcuna persona disavvedutamente.</verse>
    <verse number="16">Ora, se alcuno percuote un altro con alcuno strumento di ferro, colui è micidiale; del tutto facciasi morire quel micidiale.</verse>
    <verse number="17">Parimente, se lo percuote con una pietra da mano della qual possa morire, ed esso muore, egli è micidiale; del tutto facciasi morire quel micidiale.</verse>
    <verse number="18">Simigliantemente, se lo percuote con uno strumento di legno da mano, del quale egli possa morire, ed esso muore, egli è micidiale; del tutto facciasi morire quel micidiale.</verse>
    <verse number="19">Colui che ha la ragione di vendicare il sangue faccia morire quel micidiale; quando lo scontrerà egli stesso lo potrà uccidere.</verse>
    <verse number="20">Così ancora se lo spinge per odio, o gli gitta contro alcuna cosa apposta, onde sia morto;</verse>
    <verse number="21">ovvero per nimicizia lo percuote con la mano, ed esso muore, del tutto sia il percotitore fatto morire; egli è micidiale; colui che ha la ragione di vendicare il sangue potrà uccidere quel micidiale, quando lo scontrerà.</verse>
    <verse number="22">Ma, s’egli lo spinge, o gli gitta contro impensatamente, senza nimicizia, qualche strumento, ma non apposta;</verse>
    <verse number="23">ovvero, senza averlo veduto, gli fa cadere addosso alcuna pietra, della quale egli possa morire, ed esso muore, senza che gli fosse nimico, o procacciasse il suo male;</verse>
    <verse number="24">allora giudichi la raunanza fra il percotitore, e colui che ha la ragion di vendicare il sangue, secondo queste leggi;</verse>
    <verse number="25">e riscuota l’ucciditore dalle mani di colui che ha la ragione di vendicare il sangue, e faccialo ritornare alla città del suo rifugio, ove si era rifuggito; e dimori egli quivi, fino alla morte del sommo Sacerdote, il qual sarà stato unto con l’olio santo.</verse>
    <verse number="26">Ma, se pur l’ucciditore esce fuor de’ confini della città del suo rifugio, ove egli si sarà rifuggito;</verse>
    <verse number="27">e colui che ha la ragione di vendicare il sangue, trovandolo fuor de’ confini della città del suo rifugio, l’uccide; egli non è colpevole d’omicidio.</verse>
    <verse number="28">Perciocchè colui ha da star nella città del suo rifugio, fino alla morte del sommo Sacerdote; e dopo la morte del sommo Sacerdote, l’ucciditore potrà ritornare alla terra della sua possessione.</verse>
    <verse number="29">Sienvi adunque queste cose per istatuto di legge, per le vostre generazioni, in tutte le vostre stanze.</verse>
    <verse number="30">Quando alcuno avrà percossa a morte una persona, sia quel micidiale ucciso, in sul dire di più testimoni; ma non possa un solo testimonio render testimonianza contro a una persona a morte.</verse>
    <verse number="31">E non prendete prezzo di riscatto per la vita dell’ucciditore, il quale è colpevole, e degno di morte; anzi del tutto sia fatto morire.</verse>
    <verse number="32">Parimente non prendete alcun prezzo, per lasciar rifuggire alcuno alla città del suo rifugio; nè per ritornare a dimorar nel paese avanti la morte del Sacerdote.</verse>
    <verse number="33">E non profanate il paese, nel quale voi abiterete; conciossiachè il sangue profani il paese; e il paese non può esser purgato del sangue, che sarà stato sparso in esso, se non col sangue di chi l’avrà sparso.</verse>
    <verse number="34">Non profanate adunque il paese, nel quale voi dimorerete, in mezzo del quale io abiterò; perciocchè io sono il Signore, che abito per mezzo i figliuoli d’Israele.</verse>
  </chapter>
  <chapter number="36">
    <verse number="1">OR i Capi delle famiglie paterne della nazione de’ figliuoli di Galaad, figliuolo di Machir, figliuol di Manasse, delle nazioni de’ figliuoli di Giuseppe, si fecero innanzi, e parlarono in presenza di Mosè, e de’ principali ch’erano Capi delle famiglie paterne de’ figliuoli d’Israele,</verse>
    <verse number="2">e dissero: Il Signore ha comandato al mio signore di dare il paese in eredità a’ figliuoli d’Israele, a sorte; e oltr’a ciò, al mio signore è stato comandato dal Signore di dar l’eredità di Selofad, nostro fratello, alle sue figliuole.</verse>
    <verse number="3">Ora, se elleno si maritano ad alcuno dell’altre tribù de’ figliuoli d’Israele, la loro eredità sarà ricisa dall’eredità de’ nostri padri, e sarà aggiunta all’eredità della tribù di quelli a’ quali si mariteranno; e così sarà diminuito della sorte della nostra eredità.</verse>
    <verse number="4">E anche, quando i figliuoli d’Israele avranno il Giubileo, l’eredità di esse sarà aggiunta all’eredità della tribù di quelli a’ quali si mariteranno; e così la loro eredità sarà ricisa dall’eredità della tribù de’ nostri padri.</verse>
    <verse number="5">E Mosè diede comandamento a’ figliuoli d’Israele, secondo la parola del Signore, dicendo: La tribù de’ figliuoli di Giuseppe parla dirittamente.</verse>
    <verse number="6">Quest’è quello che il Signore ha comandato intorno alle figliuole di Selofad, dicendo: Maritinsi a chi aggraderà loro; ma pur maritinsi in alcuna delle nazioni della tribù del padre loro.</verse>
    <verse number="7">E non sia trasportata tra’ figliuoli d’Israele, alcuna eredità di tribù in tribù; anzi attengasi ciascuno de’ figliuoli d’Israele all’eredità della tribù de’ suoi padri.</verse>
    <verse number="8">E maritisi ogni fanciulla, che sarà erede, fra le tribù de’ figliuoli d’Israele, a uno della nazione della tribù di suo padre; acciocchè i figliuoli d’Israele posseggano ciascuno l’eredità de’ suoi padri.</verse>
    <verse number="9">E non si trasportino le eredità da una tribù all’altra, anzi ciascuna tribù de’ figliuoli d’Israele s’attenga alla sua eredità.</verse>
    <verse number="10">Come il Signore avea comandato a Mosè, così fecero le figliuole di Selofad.</verse>
    <verse number="11">E Mala, e Tirsa, ed Hogla, e Milca, e Noa, figliuole di Selofad, si maritarono co’ figliuoli de’ loro zii.</verse>
    <verse number="12">Così furono maritate a mariti ch’erano delle nazioni de’ figliuoli di Manasse, figliuolo di Giuseppe; e la loro eredità restò nella tribù della nazione del padre loro.</verse>
    <verse number="13">Questi sono i comandamenti e le leggi, le quali il Signore diede a’ figliuoli d’Israele, per man di Mosè, nelle campagne di Moab, presso al Giordano di Gerico.</verse>
  </chapter>
</book>
