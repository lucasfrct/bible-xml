<?xml version="1.0" encoding="UTF-8"?>
<book version="diodati" name="hebreus" chapters="13" verses="303" source="Giovanni Diodati" edition="Bíblia Pédia &amp;copy; 2010" abbrev="hb">
  <chapter number="1">
    <verse number="1">AVENDO Iddio variamente, ed in molte maniere, parlato già anticamente a’ padri, ne’ profeti, in questi ultimi giorni, ha parlato a noi nel suo Figliuolo,</verse>
    <verse number="2">il quale egli ha costituito erede d’ogni cosa; per lo quale ancora ha fatti i secoli.</verse>
    <verse number="3">Il quale, essendo lo splendor della gloria, e l’impronta della sussistenza d’esso; e portando tutte le cose con la parola della sua potenza, dopo aver fatto per sè stesso il purgamento de’ nostri peccati, si è posto a sedere alla destra della Maestà, ne’ luoghi altissimi;</verse>
    <verse number="4">essendo fatto di tanto superiore agli angeli, quanto egli ha eredato un nome più eccellente ch’essi.</verse>
    <verse number="5">Perciocchè, a qual degli angeli disse egli mai: Tu sei il mio Figliuolo, oggi io ti ho generato? E di nuovo: Io gli sarò Padre, ed egli mi sarà Figliuolo?</verse>
    <verse number="6">Ed ancora, quando egli introduce il Primogenito nel mondo, dice: E adorinlo tutti gli angeli di Dio.</verse>
    <verse number="7">Inoltre, mentre degli angeli egli dice: Il qual fa dei venti suoi angeli, ed una fiamma di fuoco i suoi ministri,</verse>
    <verse number="8">del Figliuolo dice: O Dio, il tuo trono è ne’ secoli de’ secoli; lo scettro del tuo regno è uno scettro di dirittura.</verse>
    <verse number="9">Tu hai amata giustizia, ed hai odiata iniquità; perciò, Iddio, l’Iddio tuo, ti ha unto d’olio di letizia più che i tuoi pari.</verse>
    <verse number="10">E tu, Signore, nel principio fondasti la terra, ed i cieli son opere delle tue mani.</verse>
    <verse number="11">Essi periranno, ma tu dimori; ed invecchieranno tutti, a guisa di vestimento.</verse>
    <verse number="12">E tu li piegherai come una vesta, e saranno mutati; ma tu sei sempre lo stesso, e i tuoi anni non verranno giammai meno.</verse>
    <verse number="13">Ed a qual degli angeli disse egli mai: Siedi alla mia destra, finchè io abbia posti i tuoi nemici per iscannello de’ tuoi piedi?</verse>
    <verse number="14">Non son eglino tutti spiriti ministratori, mandati a servire, per amor di coloro che hanno ad eredar la salute?</verse>
  </chapter>
  <chapter number="2">
    <verse number="1">PERCIÒ, conviene che vie maggiormente ci atteniamo alle cose udite, che talora non ce ne allontaniamo.</verse>
    <verse number="2">Perciocchè, se la parola pronunziata per gli angeli fu ferma; ed ogni trasgressione e disubbidienza ricevette giusta retribuzione;</verse>
    <verse number="3">come scamperemo noi, se trascuriamo una cotanta salute, la quale, essendo cominciata ad essere annunziata dal Signore, è stata confermata presso noi da coloro che lo aveano udito?</verse>
    <verse number="4">Rendendo Iddio a ciò testimonianza, con segni, e prodigi, e diverse potenti operazioni, e distribuzioni dello Spirito Santo, secondo la sua volontà?</verse>
    <verse number="5">Infatti non è agli angeli che egli ha sottoposto il mondo a venire, del quale parliamo.</verse>
    <verse number="6">Ma alcuno ha testimoniato in alcun luogo, dicendo: Che cosa è l’uomo, che tu ti ricordi di lui? o il figliuol dell’uomo, che tu ne abbia cura?</verse>
    <verse number="7">Tu l’hai fatto per un poco di tempo minor degli angeli; tu l’hai coronato di gloria e d’onore, e l’hai costituito sopra le opere delle tue mani; tu gli hai sottoposto ogni cosa sotto i piedi.</verse>
    <verse number="8">Perciocchè, in ciò ch’egli gli ha sottoposte tutte le cose, non ha lasciato nulla che non gli sia sottoposto. Ma pure ora non vediamo ancora che tutte le cose gli sieno sottoposte.</verse>
    <verse number="9">Ben vediamo però coronato di gloria e d’onore, per la passione della morte, Gesù, che è stato fatto per un poco di tempo minor degli angeli, acciocchè, per la grazia di Dio, gustasse la morte per tutti.</verse>
    <verse number="10">Perciocchè, egli era convenevole a colui, per cagion di cui, e per cui son tutte le cose, di consacrare per sofferenze il principe della salute di molti figliuoli, i quali egli avea da addurre a gloria.</verse>
    <verse number="11">Perciocchè, e colui che santifica, e coloro che son santificati son tutti d’uno; per la qual cagione egli non si vergogna di chiamarli fratelli, dicendo:</verse>
    <verse number="12">Io predicherò il tuo nome a’ miei fratelli, io ti salmeggerò in mezzo della raunanza.</verse>
    <verse number="13">E di nuovo: Io mi confiderò in lui. E ancora: Ecco me, ed i fanciulli che Iddio mi ha donati.</verse>
    <verse number="14">Poi dunque che que’ fanciulli parteciparono la carne ed il sangue, egli simigliantemente ha partecipate le medesime cose; acciocchè per la morte distruggesse colui che ha l’imperio della morte, cioè il diavolo;</verse>
    <verse number="15">e liberasse tutti quelli che, per il timor della morte, eran per tutta la loro vita soggetti a servitù.</verse>
    <verse number="16">Poichè certo egli non viene in aiuto agli angeli, ma alla progenie d’Abrahamo.</verse>
    <verse number="17">Laonde è convenuto ch’egli fosse in ogni cosa simile a’ fratelli; acciocchè fosse misericordioso, e fedel sommo sacerdote, nelle cose appartenenti a Dio, per fare il purgamento de’ peccati del popolo.</verse>
    <verse number="18">Perciocchè in quanto ch’egli stesso, essendo tentato, ha sofferto, può sovvenire a coloro che son tentati.</verse>
  </chapter>
  <chapter number="3">
    <verse number="1">LAONDE, fratelli santi, che siete partecipi della celeste vocazione, considerate l’apostolo, e il sommo sacerdote della nostra professione, Gesù Cristo;</verse>
    <verse number="2">che è fedele a colui che lo ha costituito, siccome ancora fu Mosè in tutta la casa d’esso.</verse>
    <verse number="3">Perciocchè, di tanto maggior gloria che Mosè è costui stato reputato degno, quanto maggior gloria ha colui che ha fabbricata la casa, che la casa stessa.</verse>
    <verse number="4">Poichè ogni casa è fabbricata da alcuno; or colui che ha fabbricate tutte le cose è Dio.</verse>
    <verse number="5">E ben fu Mosè fedele in tutta la casa d’esso, come servitore, per testimoniar delle cose che si dovevano dire.</verse>
    <verse number="6">Ma Cristo è sopra la casa sua, come Figliuolo; e la sua casa siamo noi, se pur riteniamo ferma infino al fine la libertà, e il vanto della speranza.</verse>
    <verse number="7">Perciò, come dice lo Spirito Santo:</verse>
    <verse number="8">Oggi, se udite la sua voce, non indurate i cuori vostri, come nella ribellione, nel giorno della tentazione, nel deserto;</verse>
    <verse number="9">dove i vostri padri mi tentarono, fecer prova di me, e videro le mie opere, lo spazio di quarant’anni.</verse>
    <verse number="10">Perciò, io mi recai a noia quella generazione, e dissi: Sempre errano del cuore; ed anche non hanno conosciute le mie vie;</verse>
    <verse number="11">talchè giurai nell’ira mia: Se giammai entrano nel mio riposo.</verse>
    <verse number="12">Guardate, fratelli, che talora non vi sia in alcun di voi un cuor malvagio d’incredulità, per ritrarvi dall’Iddio vivente.</verse>
    <verse number="13">Anzi esortatevi gli uni gli altri tuttodì, mentre è nominato quest’oggi, acciocchè niun di voi sia indurato per inganno del peccato.</verse>
    <verse number="14">Poichè noi siamo stati fatti partecipi di Cristo, se pur riteniamo fermo infino al fine il principio della nostra sussistenza.</verse>
    <verse number="15">Mentre ci è detto: Oggi, se udite la sua voce, non indurate i cuori vostri, come nel dì della ribellione.</verse>
    <verse number="16">Perciocchè chi, avendola udita, si ribellò? Non furono eglino già tutti quelli ch’erano usciti d’Egitto per opera di Mosè?</verse>
    <verse number="17">Ora, chi furon coloro ch’egli si recò a noia lo spazio di quarant’anni? non furono eglino coloro che peccarono, i cui corpi caddero nel deserto?</verse>
    <verse number="18">Ed a’ quali giurò egli che non entrerebbero nel suo riposo, se non a quelli che furono increduli?</verse>
    <verse number="19">E noi vediamo che per l’incredulità non vi poterono entrare.</verse>
  </chapter>
  <chapter number="4">
    <verse number="1">Temiamo adunque che talora, poichè vi resta una promessa d’entrar nel riposo d’esso, alcun di voi non paia essere stato lasciato addietro.</verse>
    <verse number="2">Poichè è stato evangelizzato a noi ancora, come a coloro; ma la parola della predicazione non giovò loro nulla, non essendo incorporata per la fede in coloro che l’aveano udita.</verse>
    <verse number="3">Perciocchè noi, che abbiam creduto, entriamo nel riposo siccome egli disse: Talchè io giurai nell’ira mia: Se giammai entrano nel mio riposo; e questo disse benchè le sue opere fossero compiute fin dalla fondazione del mondo.</verse>
    <verse number="4">Poichè egli ha in un certo luogo detto del settimo giorno: E Iddio si riposò al settimo giorno da tutte le opere sue.</verse>
    <verse number="5">E in questo luogo egli dice ancora: Se giammai entrano nel mio riposo.</verse>
    <verse number="6">Poichè dunque resta che alcuni entrino in esso, e quelli a cui fu prima evangelizzato per incredulità non vi entrarono,</verse>
    <verse number="7">egli determina di nuovo un giorno: Oggi, in Davide, dicendo, dopo cotanto tempo, come s’è già detto: Oggi, se udite la sua voce, non indurate i cuori vostri.</verse>
    <verse number="8">Perciocchè, se Giosuè li avesse messi nel riposo, Iddio non avrebbe dipoi parlato d’altro giorno.</verse>
    <verse number="9">Egli resta adunque un riposo di sabato al popolo di Dio.</verse>
    <verse number="10">Perciocchè colui che entra nel riposo d’esso si riposa anch’egli dalle sue opere, come Iddio dalle sue.</verse>
    <verse number="11">Studiamoci adunque d’entrare in quel riposo, acciocchè niuno cada per un medesimo esempio d’incredulità.</verse>
    <verse number="12">Perciocchè la parola di Dio è viva, ed efficace, e vie più acuta che qualunque spada a due tagli; e giunge fino alla divisione dell’anima e dello spirito, e delle giunture e delle midolle; ed è giudice de’ pensieri e delle intenzioni del cuore.</verse>
    <verse number="13">E non vi è creatura alcuna occulta davanti a colui al quale abbiamo da render ragione; anzi tutte le cose son nude e scoperte agli occhi suoi.</verse>
    <verse number="14">AVENDO adunque un gran sommo sacerdote, ch’è entrato ne’ cieli, Gesù, il Figliuol di Dio, riteniamo fermamente la professione della nostra fede.</verse>
    <verse number="15">Perciocchè noi non abbiamo un sommo sacerdote, che non possa compatire alle nostre infermità; anzi, che è stato tentato in ogni cosa simigliantemente, senza peccato.</verse>
    <verse number="16">Accostiamoci adunque con confidanza al trono della grazia, acciocchè otteniamo misericordia, e troviamo grazia, per soccorso opportuno.</verse>
  </chapter>
  <chapter number="5">
    <verse number="1">Perciocchè ogni sommo sacerdote, assunto d’infra gli uomini, è costituito per gli uomini, nelle cose appartenenti a Dio, acciocchè offerisca offerte e sacrificii per li peccati;</verse>
    <verse number="2">potendo aver convenevol compassione degli ignoranti, ed erranti; poichè egli stesso ancora è circondato d’infermità.</verse>
    <verse number="3">E per esse infermità è obbligato d’offerir sacrificii per li peccati, così per sè stesso, come per lo popolo.</verse>
    <verse number="4">E niuno si prende da sè stesso quell’onore; ma colui l’ha, ch’è chiamato da Dio, come Aaronne.</verse>
    <verse number="5">Così ancora Cristo non si è glorificato sè stesso, per esser fatto sommo sacerdote; ma colui l’ha glorificato, che gli ha detto: Tu sei il mio Figliuolo, oggi io ti ho generato.</verse>
    <verse number="6">Siccome ancora altrove dice: Tu sei sacerdote in eterno, secondo l’ordine di Melchisedec.</verse>
    <verse number="7">Il quale a’ giorni della sua carne, avendo, con gran grido, e lagrime, offerte orazioni e supplicazioni, a colui che lo poteva salvar da morte; ed essendo stato esaudito per la sua pietà;</verse>
    <verse number="8">benchè fosse Figliuolo, pur dalle cose che sofferse imparò l’ubbidienza.</verse>
    <verse number="9">Ed essendo stato appieno consacrato, è stato fatto cagione di salute eterna a tutti coloro che gli ubbidiscono;</verse>
    <verse number="10">essendo nominato da Dio sommo sacerdote, secondo l’ordine di Melchisedec.</verse>
    <verse number="11">Del quale abbiamo a dir cose assai, e malagevoli a dichiarar con parole; perciocchè voi siete divenuti tardi d’orecchi.</verse>
    <verse number="12">Poichè, là dove voi dovreste esser maestri, rispetto al tempo, avete di nuovo bisogno che vi s’insegnino quali sieno gli elementi del principio degli oracoli di Dio; e siete venuti a tale, che avete bisogno di latte, e non di cibo sodo.</verse>
    <verse number="13">Perciocchè, chiunque usa il latte non ha ancora l’uso della parola della giustizia; poichè egli è un piccolo fanciullo.</verse>
    <verse number="14">Ma il cibo sodo è per i compiuti, i quali, per l’abitudine, hanno i sensi esercitati a discernere il bene ed il male.</verse>
  </chapter>
  <chapter number="6">
    <verse number="1">Perciò, lasciata la parola del principio di Cristo, tendiamo alla perfezione, non ponendo di nuovo il fondamento del rinunziamento alla opere morte, e della fede in Dio;</verse>
    <verse number="2">e della dottrina de’ battesimi, e dell’imposizione delle mani, e della risurrezion de’ morti, e del giudicio eterno.</verse>
    <verse number="3">E ciò faremo, se Iddio lo permette.</verse>
    <verse number="4">Perciocchè egli è impossibile, che coloro che sono stati una volta illuminati, e che hanno gustato il dono celeste, e sono stati fatti partecipi dello Spirito Santo;</verse>
    <verse number="5">ed hanno gustata la buona parola di Dio, e le potenze del secolo a venire;</verse>
    <verse number="6">se cadono, sieno da capo rinnovati a ravvedimento; poichè di nuovo crocifiggono a sè stessi il Figliuol di Dio, e lo espongono ad infamia.</verse>
    <verse number="7">Perciocchè la terra, che beve la pioggia che viene spesse volte sopra essa, e produce erba comoda a coloro da’ quali altresì è coltivata, riceve benedizione da Dio.</verse>
    <verse number="8">Ma quella che porta spine e triboli, è riprovata, e vicina a maledizione; la cui fine è d’essere arsa.</verse>
    <verse number="9">Ora, diletti, noi ci persuadiamo di voi cose migliori, e che attengono alla salute; benchè parliamo in questa maniera.</verse>
    <verse number="10">Perciocchè Iddio non è ingiusto, per dimenticar l’opera vostra, e la fatica della carità che avete mostrata inverso il suo nome, avendo ministrato, e ministrando ancora a’ santi.</verse>
    <verse number="11">Ma desideriamo che ciascun di voi mostri infino al fine il medesimo zelo, alla piena certezza della speranza;</verse>
    <verse number="12">acciocchè non diveniate lenti; anzi siate imitatori di coloro che per fede e pazienza, eredano le promesse.</verse>
    <verse number="13">Perciocchè, facendo Iddio le promesse ad Abrahamo, perchè non potea giurare per alcun maggiore, giurò per sè stesso;</verse>
    <verse number="14">dicendo: Certo, io ti benedirò, e ti moltiplicherò grandemente.</verse>
    <verse number="15">E così egli, avendo aspettato con pazienza, ottenne la promessa.</verse>
    <verse number="16">Perciocchè gli uomini giurano bene per un maggiore, e pure il giuramento è per loro suprema conferma in ogni contesa.</verse>
    <verse number="17">Secondo ciò, volendo Iddio vie maggiormente dimostrare agli eredi della promessa come il suo consiglio è immutabile, intervenne con giuramento.</verse>
    <verse number="18">Acciocchè, per due cose immutabili, nelle quali egli è impossibile che Iddio abbia mentito, abbiamo ferma consolazione, noi, che ci siamo rifugiati in lui, per ottener la speranza propostaci.</verse>
    <verse number="19">La quale noi abbiamo, a guisa d’ancora sicura e ferma dell’anima, e che entra fino al didentro della cortina;</verse>
    <verse number="20">dov’è entrato per noi, come precursore, Gesù, fatto in eterno sommo sacerdote, secondo l’ordine di Melchisedec.</verse>
  </chapter>
  <chapter number="7">
    <verse number="1">PERCIOCCHÈ, questo Melchisedec era re di Salem, sacerdote dell’Iddio Altissimo; il quale venne incontro ad Abrahamo, che ritornava dalla sconfitta dei re, e lo benedisse;</verse>
    <verse number="2">al quale ancora Abrahamo diede per parte sua la decima d’ogni cosa. E prima è interpretato: Re di giustizia; e poi ancora egli è nominato: Re di Salem, cioè: Re di pace;</verse>
    <verse number="3">senza padre, senza madre, senza genealogia; non avendo nè principio di giorni, nè fin di vita; anzi, rappresentato simile al Figliuol di Dio, dimora sacerdote in perpetuo.</verse>
    <verse number="4">Ora, considerate quanto grande fu costui, al quale Abrahamo il patriarca diede la decima delle spoglie.</verse>
    <verse number="5">Or quelli, d’infra i figliuoli di Levi, i quali ottengono il sacerdozio, hanno bene il comandamento, secondo la legge, di prender le decime dal popolo, cioè dai lor fratelli, benchè sieno usciti de’ lombi di Abrahamo.</verse>
    <verse number="6">Ma quel che non trae il suo legnaggio da loro decimò Abrahamo, e benedisse colui che avea le promesse.</verse>
    <verse number="7">Ora, fuor d’ogni contradizione, ciò che è minore è benedetto da ciò che è più eccellente.</verse>
    <verse number="8">Oltre a ciò, qui son gli uomini mortali che prendono le decime; ma là le prende colui di cui è testimoniato che egli vive.</verse>
    <verse number="9">E per dir così, in Abrahamo fu decimato Levi stesso, che prende le decime.</verse>
    <verse number="10">Perchè egli era ancora ne’ lombi del padre, quando Melchisedec l’incontrò.</verse>
    <verse number="11">Se adunque la perfezione era per il sacerdozio levitico poichè in su quello fu data la legge al popolo, che era egli più bisogno che sorgesse un altro sacerdote secondo l’ordine di Melchisedec, e che non fosse nominato secondo l’ordine d’Aaronne?</verse>
    <verse number="12">Perciocchè, mutato il sacerdozio, di necessità si fa ancor mutazione di legge.</verse>
    <verse number="13">Imperocchè colui, al cui riguardo queste cose son dette, è stato d’un’altra tribù, della quale niuno vacò mai all’altare.</verse>
    <verse number="14">Poichè egli è notorio che il Signor nostro è uscito di Giuda, per la qual tribù Mosè non disse nulla del sacerdozio.</verse>
    <verse number="15">E ciò è ancora vie più manifesto, poichè sorge un altro sacerdote alla somiglianza di Melchisedec.</verse>
    <verse number="16">Il quale, non secondo una legge di comandamento carnale, è stato fatto sacerdote; ma secondo una virtù di vita indissolubile.</verse>
    <verse number="17">Perciocchè egli testifica: Tu sei sacerdote in eterno, secondo l’ordine di Melchisedec.</verse>
    <verse number="18">Certo v’ha annullamento del comandamento precedente, per la sua debolezza, ed inutilità.</verse>
    <verse number="19">Poichè la legge non ha compiuto nulla; e v’ha d’altra parte introduzione d’una migliore speranza, per la quale ci accostiamo a Dio.</verse>
    <verse number="20">Ed anche, in quanto che ciò non si è fatto senza giuramento; perciocchè quelli sono stati fatti sacerdoti senza giuramento.</verse>
    <verse number="21">Ma questo con giuramento; per colui che gli dice: Il Signore ha giurato, e non se ne pentirà: Tu sei sacerdote in eterno, secondo l’ordine di Melchisedec.</verse>
    <verse number="22">D’un patto cotanto più eccellente è stato fatto Gesù mallevadore.</verse>
    <verse number="23">Oltre a ciò, coloro sono stati fatti sacerdoti più in numero; perciocchè per la morte erano impediti di durare.</verse>
    <verse number="24">Ma costui, perciocchè dimora in eterno, ha un sacerdozio che non trapassa ad un altro.</verse>
    <verse number="25">Laonde ancora può salvare appieno coloro, i quali per lui si accostano a Dio, vivendo sempre, per interceder per loro.</verse>
    <verse number="26">Perciocchè a noi conveniva un tal sommo sacerdote, che fosse santo, innocente, immacolato, separato da’ peccatori, e innalzato di sopra a’ cieli.</verse>
    <verse number="27">Il qual non abbia ogni dì bisogno, come que’ sommi sacerdoti, d’offerir sacrificii, prima per i suoi propri peccati, poi per quelli del popolo; poichè egli ha fatto questo una volta, avendo offerto sè stesso.</verse>
    <verse number="28">Perciocchè la legge costituisce sommi sacerdoti uomini, che hanno infermità; ma la parola del giuramento fatto dopo la legge costituisce il Figliuolo, che è stato appieno consacrato in eterno.</verse>
  </chapter>
  <chapter number="8">
    <verse number="1">ORA, fra le cose suddette, il principal capo è: che noi abbiamo un sommo sacerdote, il qual si è posto a sedere alla destra del trono della Maestà, ne’ cieli;</verse>
    <verse number="2">ministro del santuario, e del vero tabernacolo, il quale il Signore ha piantato, e non un uomo.</verse>
    <verse number="3">Perciocchè ogni sommo sacerdote è costituito per offerir doni, e sacrificii; laonde è necessario che costui ancora abbia qualche cosa da offerire.</verse>
    <verse number="4">Ora, se egli fosse sopra la terra, non sarebbe neppure sacerdote, essendovi ancora i sacerdoti che offeriscon le offerte secondo la legge;</verse>
    <verse number="5">i quali servono alla rappresentazione ed all’ombra delle cose celesti; siccome fu da Dio detto a Mosè, che dovea compiutamente fabbricare il tabernacolo: Ora, guarda, diss’egli, che tu faccia ogni cosa secondo la forma, che ti è stata mostrata sul monte.</verse>
    <verse number="6">Ma ora Cristo ha ottenuto un tanto più eccellente ministerio, quanto egli è mediatore d’un patto migliore, fermato in su migliori promesse.</verse>
    <verse number="7">Poichè, se quel primo fosse stato senza difetto, non si sarebbe cercato luogo ad un secondo.</verse>
    <verse number="8">Perciocchè Iddio, querelandosi di loro, dice: Ecco, i giorni vengono, dice il Signore, ch’io fermerò con la casa d’Israele, e con la casa di Giuda, un patto nuovo.</verse>
    <verse number="9">Non secondo il patto ch’io feci co’ padri loro, nel giorno ch’io li presi per la mano, per trarli fuor del paese di Egitto; poichè essi non hanno perseverato nel mio patto; onde io li ho rigettati, dice il Signore.</verse>
    <verse number="10">Perciocchè questo sarà il patto ch’io farò con la casa d’Israele, dopo que’ giorni, dice il Signore: Io porrò le mie leggi nella mente loro, e le scriverò sopra i lor cuori; e sarò loro Dio, ed essi mi saranno popolo.</verse>
    <verse number="11">E non insegneranno ciascuno il suo prossimo, e ciascuno il suo fratello, dicendo: Conosci il Signore; perciocchè tutti mi conosceranno, dal minore al maggior di loro.</verse>
    <verse number="12">Perciocchè io perdonerò loro le loro iniquità, e non mi ricorderò più de’ lor peccati, e de’ lor misfatti.</verse>
    <verse number="13">Dicendo un nuovo patto, egli ha anticato il primiero; or quello ch’è anticato, ed invecchia, è vicino ad essere annullato.</verse>
  </chapter>
  <chapter number="9">
    <verse number="1">IL primo patto adunque ebbe anche esso degli ordinamenti del servigio divino, e il santuario terreno.</verse>
    <verse number="2">Perciocchè il primo tabernacolo fu fabbricato, nel quale era il candelliere, e la tavola, e la presentazione de’ pani; il quale è detto: Il Luogo santo.</verse>
    <verse number="3">E dopo la seconda cortina, v’era il tabernacolo, detto: Il Luogo santissimo;</verse>
    <verse number="4">dov’era un turibolo d’oro, e l’arca del patto, coperta d’oro d’ogn’intorno; nel quale era ancora il vaso d’oro dove era la manna, e la verga d’Aaronne, ch’era germogliata, e le tavole del patto.</verse>
    <verse number="5">E di sopra ad essa arca, i cherubini della gloria, che adombravano il propiziatorio; delle quali cose non è da parlare ora a parte a parte.</verse>
    <verse number="6">Or essendo queste cose composte in questa maniera, i sacerdoti entrano bene in ogni tempo nel primo tabernacolo, facendo tutte le parti del servigio divino.</verse>
    <verse number="7">Ma il solo sommo sacerdote entra nel secondo una volta l’anno, non senza sangue, il quale egli offerisce per sè stesso, e per gli errori del popolo.</verse>
    <verse number="8">Lo Spirito Santo dichiarava con questo: che la via del santuario non era ancora manifestata, mentre il primo tabernacolo ancora sussisteva.</verse>
    <verse number="9">Il quale è una figura corrispondente al tempo presente, durante il quale si offeriscono doni e sacrificii, che non possono appieno purificare, quanto è alla coscienza, colui che fa il servigio divino;</verse>
    <verse number="10">essendo cose, che consistono solo in cibi, e bevande, e in varii lavamenti, ed ordinamenti per la carne; imposte fino al tempo della riforma.</verse>
    <verse number="11">Ma Cristo, sommo sacerdote de’ futuri beni, essendo venuto, per mezzo del tabernacolo che è maggiore e più perfetto, non fatto con mano, cioè non di questa creazione;</verse>
    <verse number="12">e non per sangue di becchi e di vitelli; ma per lo suo proprio sangue, è entrato una volta nel santuario, avendo acquistata una redenzione eterna.</verse>
    <verse number="13">Perciocchè, se il sangue de’ tori e de’ becchi, e la cenere della giovenca, sparsa sopra i contaminati, santifica alla purità della carne;</verse>
    <verse number="14">quanto più il sangue di Cristo, il quale per lo Spirito eterno ha offerto sè stesso puro d’ogni colpa a Dio, purificherà egli la vostra coscienza dalle opere morte, per servire all’Iddio vivente?</verse>
    <verse number="15">E perciò egli è mediatore del nuovo testamento; acciocchè, essendo intervenuta la morte per lo pagamento delle trasgressioni state sotto il primo testamento, i chiamati ricevano la promessa della eterna eredità.</verse>
    <verse number="16">Poichè, dov’è testamento, è necessario che intervenga la morte del testatore.</verse>
    <verse number="17">Perciocchè il testamento è fermo dopo la morte; poichè non vale ancora mentre vive il testatore.</verse>
    <verse number="18">Laonde la dedicazione del primo non fu fatta senza sangue.</verse>
    <verse number="19">Perciocchè, dopo che tutti i comandamenti, secondo la legge, furono da Mosè stati pronunziati a tutto il popolo; egli, preso il sangue de’ vitelli e de’ becchi, con acqua, e lana tinta in iscarlatto, ed isopo, ne spruzzò il libro stesso, e tutto il popolo;</verse>
    <verse number="20">dicendo: Questo è il sangue del patto, che Iddio ha ordinato esservi presentato.</verse>
    <verse number="21">Parimente ancora con quel sangue spruzzò il tabernacolo, e tutti gli arredi del servigio divino.</verse>
    <verse number="22">E presso che ogni cosa si purifica con sangue, secondo la legge; e senza spargimento di sangue non si fa remissione.</verse>
    <verse number="23">Egli era adunque necessario, poichè le cose rappresentanti quelle che son ne’ cieli sono purificate con queste cose; che anche le celesti stesse lo fossero con sacrificii più eccellenti di quelli.</verse>
    <verse number="24">Poichè Cristo non è entrato in un santuario fatto con mano, figura del vero; ma nel cielo stesso, per comparire ora davanti alla faccia di Dio per noi.</verse>
    <verse number="25">E non acciocchè offerisca più volte sè stesso, siccome il sommo sacerdote entra ogni anno una volta nel santuario con sangue che non è il suo.</verse>
    <verse number="26">Altrimenti gli sarebbe convenuto soffrir più volte dalla fondazione del mondo; ma ora, una volta, nel compimento de’ secoli, è apparito per annullare il peccato, per lo sacrificio di sè stesso.</verse>
    <verse number="27">E come agli uomini è imposto di morire una volta, e dopo ciò è il giudicio;</verse>
    <verse number="28">così ancora Cristo, essendo stato offerto una volta, per levare i peccati di molti, la seconda volta apparirà non più per espiare il peccato, ma a salute a coloro che l’aspettano.</verse>
  </chapter>
  <chapter number="10">
    <verse number="1">Perciocchè la legge, avendo l’ombra de’ futuri beni, non l’immagine viva stessa delle cose, non può giammai, per que’ sacrificii che sono gli stessi ogni anno, i quali son del continuo offerti, santificar quelli che si accostano all’altare.</verse>
    <verse number="2">Altrimenti, sarebber restati d’essere offerti; perciocchè coloro che fanno il servigio divino, essendo una volta purificati, non avrebbero più avuta alcuna coscienza di peccati.</verse>
    <verse number="3">Ma per essi si fa ogni anno rammemorazion dei peccati.</verse>
    <verse number="4">Perciocchè egli è impossibile che il sangue di tori e di becchi, tolga i peccati.</verse>
    <verse number="5">Perciò, entrando egli nel mondo, dice: Tu non hai voluto sacrificio, nè offerta; ma tu mi hai apparecchiato un corpo.</verse>
    <verse number="6">Tu non hai gradito olocausti, nè sacrificii per lo peccato.</verse>
    <verse number="7">Allora io ho detto: Ecco, io vengo; egli è scritto di me nel rotolo del libro; io vengo per fare, o Dio, la tua volontà.</verse>
    <verse number="8">Avendo detto innanzi: Tu non hai voluto, nè gradito sacrificio, nè offerta, nè olocausti, nè sacrificio per lo peccato i quali si offeriscono secondo la legge,</verse>
    <verse number="9">egli aggiunge: Ecco, io vengo, per fare, o Dio, la tua volontà. Egli toglie il primo, per istabilire il secondo.</verse>
    <verse number="10">E per questa volontà siamo santificati, noi che lo siamo per l’offerta del corpo di Gesù Cristo, fatta una volta.</verse>
    <verse number="11">E oltre a ciò, ogni sacerdote è in piè ogni giorno ministrando, ed offerendo spesse volte i medesimi sacrificii, i quali giammai non possono togliere i peccati.</verse>
    <verse number="12">Ma esso, avendo offerto un unico sacrificio per li peccati, si è posto a sedere in perpetuo alla destra di Dio;</verse>
    <verse number="13">nel rimanente, aspettando finchè i suoi nemici sieno posti per iscannello de’ suoi piedi.</verse>
    <verse number="14">Poichè per un’unica offerta, egli ha in perpetuo appieno purificati coloro che sono santificati.</verse>
    <verse number="15">Or lo Spirito Santo ancora ce lo testifica; perciocchè, dopo avere innanzi detto:</verse>
    <verse number="16">Quest’è il patto, che io farò con loro dopo que’ giorni; il Signore dice: Io metterò le mie leggi ne’ loro cuori, e le scriverò nelle lor menti.</verse>
    <verse number="17">E non mi ricorderò più de’ lor peccati, nè delle loro iniquità.</verse>
    <verse number="18">Ora, dov’è remissione di queste cose, non vi è più offerta per lo peccato.</verse>
    <verse number="19">AVENDO adunque, fratelli, libertà d’entrare nel santuario, in virtù del sangue di Gesù,</verse>
    <verse number="20">che è la via recente, e vivente, la quale egli ci ha dedicata, per la cortina, cioè per la sua carne,</verse>
    <verse number="21">ed un sommo sacerdote sopra la casa di Dio,</verse>
    <verse number="22">accostiamoci con un vero cuore, in piena certezza di fede, avendo i cuori cospersi e netti di mala coscienza, e il corpo lavato d’acqua pura.</verse>
    <verse number="23">Riteniamo ferma la confessione della nostra speranza; perciocchè fedele è colui che ha fatte le promesse.</verse>
    <verse number="24">E prendiam guardia gli uni agli altri, per incitarci a carità, ed a buone opere;</verse>
    <verse number="25">non abbandonando la comune nostra raunanza, come alcuni son usi di fare; ma esortandoci gli uni gli altri; e tanto più, che voi vedete approssimarsi il giorno.</verse>
    <verse number="26">Perciocchè, se noi pecchiamo volontariamente, dopo aver ricevuta la conoscenza della verità, ei non vi resta più sacrificio per i peccati;</verse>
    <verse number="27">ma una spaventevole aspettazione di giudizio, ed una infocata gelosia, che divorerà gli avversari.</verse>
    <verse number="28">Se alcuno ha rotta la legge di Mosè, muore senza misericordia, in sul dire di due o tre testimoni.</verse>
    <verse number="29">Di quanto peggior supplicio stimate voi che sarà reputato degno colui che avrà calpestato il Figliuol di Dio, ed avrà tenuto per profano il sangue del patto, col quale è stato santificato; ed avrà oltraggiato lo Spirito della grazia?</verse>
    <verse number="30">Poichè noi sappiamo chi è colui che ha detto: A me appartiene la vendetta, io farò la retribuzione, dice il Signore. E altrove: Il Signore giudicherà il suo popolo.</verse>
    <verse number="31">Egli è cosa spaventevole di cader nelle mani dell’Iddio vivente.</verse>
    <verse number="32">Ora, ricordatevi de’ giorni di prima, ne’ quali, dopo essere stati illuminati, voi avete sostenuto un gran combattimento di sofferenze;</verse>
    <verse number="33">parte, messi in ispettacolo per vituperii e tribolazioni; parte ancora, essendo fatti compagni di coloro che erano in tale stato.</verse>
    <verse number="34">Poichè avete ancora patito meco ne’ miei legami, ed avete ricevuta con allegrezza la ruberia de’ vostri beni, sapendo che avete una sostanza ne’ cieli, che è migliore e permanente.</verse>
    <verse number="35">Non gettate adunque via la vostra franchezza, la quale ha gran retribuzione.</verse>
    <verse number="36">Perciocchè voi avete bisogno di pazienza; acciocchè, avendo fatta la volontà di Dio, otteniate la promessa.</verse>
    <verse number="37">Imperocchè, fra qui e ben poco tempo, colui che deve venire verrà, e non tarderà.</verse>
    <verse number="38">E il giusto viverà per fede; ma se egli si sottrae, l’anima mia non lo gradisce.</verse>
    <verse number="39">Ora, quant’è a noi, non siamo da sottrarci, a perdizione; ma da credere, per far guadagno dell’anima.</verse>
  </chapter>
  <chapter number="11">
    <verse number="1">OR la fede è una sussistenza delle cose che si sperano, ed una dimostrazione delle cose che non si veggono.</verse>
    <verse number="2">Perciocchè per essa fu resa testimonianza agli antichi.</verse>
    <verse number="3">Per fede intendiamo che i secoli sono stati composti per la parola di Dio; sì che le cose che si vedono non sono state fatte di cose apparenti.</verse>
    <verse number="4">Per fede Abele offerse a Dio sacrificio più eccellente che Caino; per la quale fu testimoniato ch’egli era giusto, rendendo Iddio testimonianza delle sue offerte; e per essa, dopo esser morto, parla ancora.</verse>
    <verse number="5">Per fede Enoc fu trasportato, per non veder la morte, e non fu trovato; perciocchè Iddio l’avea trasportato; poichè, avanti ch’egli fosse trasportato, fu di lui testimoniato ch’egli era piaciuto a Dio.</verse>
    <verse number="6">Ora, senza fede, è impossibile di piacergli; perciocchè colui che si accosta a Dio deve credere ch’egli è, e che egli è premiatore di coloro che lo ricercano.</verse>
    <verse number="7">Per fede Noè, ammonito per oracolo delle cose che non si vedevano ancora, avendo temuto, fabbricò, per la salvazione della sua famiglia, l’arca, per la quale egli condannò il mondo, e fu fatto erede della giustizia ch’è secondo la fede.</verse>
    <verse number="8">Per fede Abrahamo, essendo chiamato, ubbidì, per andarsene al luogo che egli avea da ricevere in eredità; e partì, non sapendo dove si andasse.</verse>
    <verse number="9">Per fede Abrahamo dimorò nel paese della promessa, come in paese strano, abitando in tende, con Isacco, e Giacobbe, coeredi della stessa promessa.</verse>
    <verse number="10">Perciocchè egli aspettava la città che ha i fondamenti, e il cui architetto e fabbricatore è Iddio.</verse>
    <verse number="11">Per fede ancora Sara stessa, essendo sterile, ricevette forza da concepir seme, e partorì fuor d’età; perciocchè reputò fedele colui che avea fatta la promessa.</verse>
    <verse number="12">Perciò ancora da uno, e quello già ammortato, son nati discendenti, in moltitudine come le stelle del cielo, e come le rena innumerabile che è lungo il lito del mare.</verse>
    <verse number="13">In fede son morti tutti costoro, non avendo ricevute le cose promesse; ma, avendole vedute di lontano, e credutele, e salutatele; ed avendo confessato ch’erano forestieri, e pellegrini sopra la terra.</verse>
    <verse number="14">Poichè coloro che dicono tali cose dimostrano che cercano una patria.</verse>
    <verse number="15">Che se pur si ricordavano di quella onde erano usciti, certo avean tempo da ritornarvi.</verse>
    <verse number="16">Ma ora ne desiderano una migliore, cioè, la celeste; perciò, Iddio non si vergogna di loro, d’esser chiamato lor Dio; poichè egli ha loro preparata una città.</verse>
    <verse number="17">Per fede Abrahamo, essendo provato, offerse Isacco; e colui che avea ricevute le promesse offerse il suo unigenito.</verse>
    <verse number="18">Egli, dico, a cui era stato detto: In Isacco ti sarà nominata progenie.</verse>
    <verse number="19">Avendo fatta ragione che Iddio era potente eziandio da suscitarlo da’ morti; onde ancora per similitudine lo ricoverò.</verse>
    <verse number="20">Per fede Isacco benedisse Giacobbe ed Esaù, intorno a cose future.</verse>
    <verse number="21">Per fede Giacobbe, morendo, benedisse ciascuno de’ figliuoli di Giuseppe; e adorò, appoggiato sopra la sommità del suo bastone.</verse>
    <verse number="22">Per fede Giuseppe, trapassando, fece menzione dell’uscita de’ figliuoli d’Israele, e diede ordine intorno alle sue ossa.</verse>
    <verse number="23">Per fede Mosè, essendo nato, fu nascosto da suo padre e da sua madre, lo spazio di tre mesi; perciocchè vedevano il fanciullo bello; e non temettero il comandamento del re.</verse>
    <verse number="24">Per fede Mosè, essendo divenuto grande, rifiutò d’esser chiamato figliuolo della figliuola di Faraone;</verse>
    <verse number="25">eleggendo innanzi d’essere afflitto col popol di Dio, che d’aver per un breve tempo godimento di peccato;</verse>
    <verse number="26">avendo reputato il vituperio di Cristo ricchezza maggiore de’ tesori di Egitto; perciocchè egli riguardava alla rimunerazione.</verse>
    <verse number="27">Per fede lasciò l’Egitto, non avendo temuta l’ira del re; perciocchè egli stette costante, come veggendo l’invisibile.</verse>
    <verse number="28">Per fede fece la pasqua, e lo spruzzamento del sangue; acciocchè colui che distruggeva i primogeniti non toccasse gli Ebrei.</verse>
    <verse number="29">Per fede passarono il Mar rosso, come per l’asciutto; il che tentando fare gli Egizi, furono abissati.</verse>
    <verse number="30">Per fede caddero le mura di Gerico, essendo state circuite per sette giorni.</verse>
    <verse number="31">Per fede Raab, la meretrice, avendo accolte le spie in pace, non perì con gli increduli.</verse>
    <verse number="32">E che dirò io di più? poichè il tempo mi verrebbe meno, se imprendessi a raccontar di Gedeone, e di Barac, e di Sansone, e di Iefte, e di Davide, e di Samuele, e de’ profeti.</verse>
    <verse number="33">I quali per fede vinsero regni, operarono giustizia, ottennero promesse, turarono le gole de’ leoni,</verse>
    <verse number="34">spensero la forza del fuoco, scamparono i tagli delle spade, guarirono d’infermità, divennero forti in guerra, misero in fuga i campi degli stranieri.</verse>
    <verse number="35">Le donne ricuperarono per risurrezione i lor morti; ed altri furon fatti morire di battiture, non avendo accettata la liberazione, per ottenere una migliore risurrezione.</verse>
    <verse number="36">Altri ancora provarono scherni e flagelli; ed anche legami e prigione.</verse>
    <verse number="37">Furon lapidati, furon segati, furon tentati; morirono uccisi con la spada, andarono attorno in pelli di pecore e di capre; bisognosi, afflitti,</verse>
    <verse number="38">maltrattati de’ quali non era degno il mondo, erranti in deserti, e monti, e spelonche, e nelle grotte della terra.</verse>
    <verse number="39">E pur tutti costoro, alla cui fede la scrittura rende testimonianza, non ottennero la promessa.</verse>
    <verse number="40">Avendo Iddio provveduto qualche cosa di meglio per noi, acciocchè non pervenissero al compimento senza noi.</verse>
  </chapter>
  <chapter number="12">
    <verse number="1">PERCIÒ, ancor noi, avendo intorno a noi un cotanto nuvolo di testimoni, deposto ogni fascio, e il peccato che è atto a darci impaccio, corriamo con perseveranza il palio propostoci,</verse>
    <verse number="2">riguardando a Gesù, capo, e compitor della fede; il quale, per la letizia che gli era posta innanzi, sofferse la croce, avendo sprezzato il vituperio; e si è posto a sedere alla destra del trono di Dio.</verse>
    <verse number="3">Perciocchè, considerate attentamente chi è colui che sostenne una tal contradizione de’ peccatori contro a sè; acciocchè, venendo meno nell’animo, non siate sopraffatti.</verse>
    <verse number="4">Voi non avete ancora contrastato fino al sangue, combattendo contro al peccato.</verse>
    <verse number="5">Ed avete dimenticata l’esortazione, che vi parla come a figliuoli: Figliuol mio, non far poca stima del castigamento del Signore, e non perdere animo, quando tu sei da lui ripreso.</verse>
    <verse number="6">Perciocchè il Signore castiga chi egli ama, e flagella ogni figliuolo ch’egli gradisce.</verse>
    <verse number="7">Se voi sostenete il castigamento, Iddio si presenta a voi come a figliuoli; perciocchè, quale è il figliuolo, che il padre non castighi?</verse>
    <verse number="8">Che se siete senza castigamento, del qual tutti hanno avuta la parte loro, voi siete dunque bastardi, e non figliuoli.</verse>
    <verse number="9">Oltre a ciò, ben abbiamo avuti per castigatori i padri della nostra carne, e pur li abbiam riveriti; non ci sottoporremo noi molto più al Padre degli spiriti, e viveremo?</verse>
    <verse number="10">Poichè quelli, per pochi giorni, come parea loro, ci castigavano; ma questo ci castiga per util nostro, acciocchè siamo partecipi della sua santità.</verse>
    <verse number="11">Or ogni castigamento par bene per l’ora presente non esser d’allegrezza anzi di tristizia; ma poi rende un pacifico frutto di giustizia a quelli che sono stati per esso esercitati.</verse>
    <verse number="12">PERCIÒ, ridirizzate le mani rimesse, e le ginocchia vacillanti.</verse>
    <verse number="13">E fate diritti sentieri a’ piedi vostri; acciocchè ciò che è zoppo non si smarrisca dalla via, anzi più tosto sia risanato.</verse>
    <verse number="14">Procacciate pace con tutti, e la santificazione, senza la quale niuno vedrà il Signore.</verse>
    <verse number="15">Prendendo guardia che niuno scada dalla grazia di Dio; che radice alcuna d’amaritudine, germogliando in su, non vi turbi; e che per essa molti non sieno infetti.</verse>
    <verse number="16">Che niuno sia fornicatore, o profano, come Esaù, il quale, per una vivanda, vendette la sua ragione di primogenitura.</verse>
    <verse number="17">Poichè voi sapete che anche poi appresso, volendo eredar la benedizione, fu riprovato; perciocchè non trovò luogo a pentimento, benchè richiedesse quella con lagrime.</verse>
    <verse number="18">Imperocchè voi non siete venuti al monte che si toccava con la mano, ed al fuoco acceso, ed al turbo, ed alla caligine, ed alla tempesta;</verse>
    <verse number="19">ed al suon della tromba, ed alla voce delle parole, la quale coloro che l’udirono richiesero che non fosse loro più parlato.</verse>
    <verse number="20">Perciocchè non potevano portare ciò che era ordinato: che se pure una bestia toccasse il monte, fosse lapidata o saettata.</verse>
    <verse number="21">E tanto era spaventevole ciò che appariva Mosè disse: Io son tutto spaventato e tremante.</verse>
    <verse number="22">Anzi voi siete venuti al monte di Sion, ed alla Gerusalemme celeste, che è la città dell’Iddio vivente; ed alle migliaia degli angeli;</verse>
    <verse number="23">all’universal raunanza, ed alla chiesa de’ primogeniti scritti ne’ cieli; e a Dio, giudice di tutti; ed agli spiriti de’ giusti compiuti.</verse>
    <verse number="24">Ed a Gesù mediatore del nuovo patto; ed al sangue dello spargimento, che pronunzia cose migliori che quello di Abele.</verse>
    <verse number="25">Guardate che non rifiutiate colui che parla; perciocchè, se quelli non iscamparono, avendo rifiutato colui che rendeva gli oracoli sopra la terra; quanto meno scamperemo noi, se rifiutiamo colui che parla dal cielo?</verse>
    <verse number="26">La cui voce allora commosse la terra; ma ora egli ha dinunziato, dicendo: Ancora una volta io commoverò, non sol la terra, ma ancora il cielo.</verse>
    <verse number="27">Or quello: Ancora una volta, significa il sovvertimento delle cose commosse, come essendo state fatte; acciocchè quelle che non si commovono dimorino ferme.</verse>
    <verse number="28">Perciocchè, ricevendo il regno che non può esser commosso riteniamo la grazia, per la quale serviamo gratamente a Dio, con riverenza, e timore.</verse>
    <verse number="29">Perciocchè anche l’Iddio nostro è un fuoco consumante.</verse>
  </chapter>
  <chapter number="13">
    <verse number="1">L’amor fraterno dimori fra voi. Non dimenticate l’ospitalità;</verse>
    <verse number="2">perciocchè per essa alcuni albergarono già degli angeli, senza saperlo.</verse>
    <verse number="3">Ricordatevi de’ prigioni, come essendo lor compagni di prigione; di quelli che sono afflitti, come essendo ancora voi nel corpo.</verse>
    <verse number="4">Il matrimonio e il letto immacolato sia onorevole fra tutti; ma Iddio giudicherà i fornicatori e gli adulteri.</verse>
    <verse number="5">Sieno i costumi vostri senza avarizia, essendo contenti delle cose presenti; perciocchè egli stesso ha detto: Io non ti lascerò, e non ti abbandonerò.</verse>
    <verse number="6">Talchè possiam dire in confidanza: Il Signore è il mio aiuto; ed io non temerò ciò che mi può far l’uomo.</verse>
    <verse number="7">Ricordatevi de’ vostri conduttori, i quali vi hanno annunziata la parola di Dio; la cui fede imitate, considerando la fine della loro condotta.</verse>
    <verse number="8">Gesù Cristo è lo stesso ieri, ed oggi, e in eterno.</verse>
    <verse number="9">Non siate trasportati qua e là per varie e strane dottrine; perciocchè egli è bene che il cuor sia stabilito per grazia, non per vivande; dalle quali non han ricevuto alcun giovamento coloro che sono andati dietro ad esse.</verse>
    <verse number="10">Noi abbiamo un altare, del qual non hanno podestà di mangiar coloro che servono al tabernacolo.</verse>
    <verse number="11">Perciocchè i corpi degli animali, il cui sangue è portato dal sommo sacerdote dentro al santuario per lo peccato, son arsi fuori del campo.</verse>
    <verse number="12">Perciò ancora Gesù, acciocchè santificasse il popolo per lo suo proprio sangue, ha sofferto fuor della porta.</verse>
    <verse number="13">Usciamo adunque a lui fuor del campo, portando il suo vituperio.</verse>
    <verse number="14">Perciocchè noi non abbiam qui una città stabile, anzi ricerchiamo la futura.</verse>
    <verse number="15">Per lui adunque offeriamo del continuo a Dio sacrificii di lode, cioè: il frutto delle labbra confessanti il suo nome.</verse>
    <verse number="16">E non dimenticate la beneficenza, e di far parte agli altri dei vostri beni; poichè per tali sacrificii si rende servigio grato a Dio.</verse>
    <verse number="17">Ubbidite a’ vostri conduttori, e sottomettetevi loro; perchè essi vegliano per le anime vostre, come avendone a render ragione; acciocchè facciano questo con allegrezza, e non sospirando; perciocchè quello non vi sarebbe d’alcun utile.</verse>
    <verse number="18">Pregate per noi; perciocchè noi ci confidiamo d’aver buona coscienza, desiderando di condurci onestamente in ogni cosa.</verse>
    <verse number="19">E vie più vi prego di far questo, acciocchè più presto io vi sia restituito.</verse>
    <verse number="20">OR l’Iddio della pace, che ha tratto da’ morti il Signor nostro Gesù Cristo, il gran Pastor delle pecore, per il sangue del patto eterno,</verse>
    <verse number="21">vi renda compiuti in ogni buona opera, per far la sua volontà, operando in voi ciò ch’è grato nel suo cospetto, per Gesù Cristo; al qual sia la gloria ne’ secoli de’ secoli. Amen.</verse>
    <verse number="22">Ora, fratelli, comportate, vi prego, il ragionamento dell’esortazione; poichè io vi ho scritto brevemente.</verse>
    <verse number="23">Sappiate che il fratel Timoteo è liberato; col quale, se viene tosto, vi vedrò.</verse>
    <verse number="24">Salutate tutti i vostri conduttori, e tutti i santi. Quei d’Italia vi salutano.</verse>
    <verse number="25">La grazia sia con tutti voi. Amen.</verse>
  </chapter>
</book>
