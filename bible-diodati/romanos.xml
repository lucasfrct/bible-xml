<?xml version="1.0" encoding="UTF-8"?>
<book version="diodati" name="romanos" chapters="16" verses="433" source="Giovanni Diodati" edition="Bíblia Pédia &amp;copy; 2010" abbrev="rm">
  <chapter number="1">
    <verse number="1">PAOLO, servo di Gesù Cristo, chiamato ad essere apostolo,</verse>
    <verse number="2">appartato per l’Evangelo di Dio, il quale egli avea innanzi promesso, per li suoi profeti, nelle scritture sante,</verse>
    <verse number="3">intorno al suo Figliuolo, Gesù Cristo, nostro Signore;</verse>
    <verse number="4">fatto del seme di Davide, secondo la carne; dichiarato Figliuol di Dio in potenza, secondo lo Spirito della santità, per la risurrezione da’ morti;</verse>
    <verse number="5">per lo quale noi abbiam ricevuta grazia ed apostolato, all’ubbidienza di fede fra tutte le genti, per lo suo nome;</verse>
    <verse number="6">fra le quali siete ancora voi, chiamati da Gesù Cristo;</verse>
    <verse number="7">a voi tutti che siete in Roma, amati da Dio, santi chiamati: grazia, e pace da Dio, nostro Padre, e dal Signor Gesù Cristo.</verse>
    <verse number="8">IMPRIMA io rendo grazie all’Iddio mio per Gesù Cristo, per tutti voi, che la vostra fede è pubblicata per tutto il mondo.</verse>
    <verse number="9">Perciocchè Iddio, al quale io servo nello spirito mio, nell’evangelo del suo Figliuolo, mi è testimonio, ch’io non resto mai di far menzione di voi;</verse>
    <verse number="10">pregando del continuo nelle mie orazioni di poter venire a voi; se pure, per la volontà di Dio, in fine una volta mi sarà porta la comodità di fare il viaggio.</verse>
    <verse number="11">Perciocchè io desidero sommamente di vedervi, per comunicarvi alcun dono spirituale, acciocchè siate confermati.</verse>
    <verse number="12">E questo è, per esser congiuntamente consolato in voi, per la fede comune fra noi, vostra e mia.</verse>
    <verse number="13">Ora, fratelli, io non voglio che ignoriate che molte volte io ho proposto di venire a voi, acciocchè io abbia alcun frutto fra voi, come ancora fra le altre genti; ma sono stato impedito infino ad ora.</verse>
    <verse number="14">Io son debitore a’ Greci, ed ai Barbari; a’ savi, ed a’ pazzi.</verse>
    <verse number="15">Così, quant’è a me, io son pronto ad evangelizzare eziandio a voi che siete in Roma.</verse>
    <verse number="16">PERCIOCCHÈ io non mi vergogno dell’evangelo di Cristo; poichè esso è la potenza di Dio in salute ad ogni credente; al Giudeo imprima, poi anche al Greco.</verse>
    <verse number="17">Perciocchè la giustizia di Dio è rivelata in esso, di fede in fede; secondo ch’egli è scritto: E il giusto viverà per fede.</verse>
    <verse number="18">POICHÈ l’ira di Dio si palesa dal cielo sopra ogni empietà, ed ingiustizia degli uomini, i quali ritengono la verità in ingiustizia.</verse>
    <verse number="19">Imperocchè, ciò che si può conoscer dì Dio è manifesto in loro, perciocchè Iddio l’ha manifestato loro.</verse>
    <verse number="20">Poichè le cose invisibili d’esso, la sua eterna potenza, e deità, essendo fin dalla creazion del mondo intese per le opere sue, si veggono chiaramente, talchè sono inescusabili.</verse>
    <verse number="21">Perciocchè, avendo conosciuto Iddio, non però l’hanno glorificato, nè ringraziato, come Dio; anzi sono invaniti nei lor ragionamenti, e l’insensato lor cuore è stato intenebrato.</verse>
    <verse number="22">Dicendosi esser savi, son divenuti pazzi.</verse>
    <verse number="23">Ed hanno mutata la gloria dell’incorruttibile Iddio nella simiglianza dell’immagine dell’uomo corruttibile, e degli uccelli, e delle bestie a quattro piedi, e de’ rettili.</verse>
    <verse number="24">Perciò ancora Iddio li ha abbandonati a bruttura, nelle concupiscenze de’ lor cuori, da vituperare i corpi loro gli uni con gli altri.</verse>
    <verse number="25">Essi, che hanno mutata la verità di Dio in menzogna, ed hanno adorata e servita la creatura, lasciato il Creatore, che è benedetto in eterno. Amen.</verse>
    <verse number="26">Perciò, Iddio li ha abbandonati ad affetti infami; poichè anche le lor femmine hanno mutato l’uso naturale in quello che è contro a natura.</verse>
    <verse number="27">E simigliantemente i maschi, lasciato l’uso natural della femmina, si sono accesi nella lor libidine gli uni inverso gli altri, commettendo maschi con maschi la disonestà, ricevendo in loro stessi il pagamento del loro errore qual si conveniva.</verse>
    <verse number="28">E, siccome non hanno fatta stima di riconoscere Iddio, così li ha Iddio abbandonati ad una mente reproba, da far le cose che non si convengono;</verse>
    <verse number="29">essendo ripieni d’ogni ingiustizia, di malvagità, di cupidigia, di malizia; pieni d’invidia, d’omicidio, di contesa, di frode, di malignità;</verse>
    <verse number="30">cavillatori, maldicenti, nemici di Dio, ingiuriosi, superbi, vanagloriosi, inventori di mali, disubbidienti a padri ed a madri;</verse>
    <verse number="31">insensati, senza fede ne’ patti, senza affezion naturale, implacabili, spietati.</verse>
    <verse number="32">I quali, avendo riconosciuto il diritto di Dio, che coloro che fanno cotali cose son degni di morte, non solo le fanno, ma ancora acconsentono a coloro che le commettono.</verse>
  </chapter>
  <chapter number="2">
    <verse number="1">PERCIÒ, o uomo, chiunque tu sii, che giudichi, tu sei inescusabile; perciocchè, in ciò che giudichi altrui, tu condanni te stesso; poichè tu che giudichi fai le medesime cose.</verse>
    <verse number="2">Or noi sappiamo che il giudicio di Dio è, secondo verità, sopra coloro che fanno cotali cose.</verse>
    <verse number="3">E stimi tu questo, o uomo, che giudichi coloro che fanno cotali cose, e le fai, che tu scamperai il giudicio di Dio?</verse>
    <verse number="4">Ovvero, sprezzi tu le ricchezze della sua benignità, e della sua pazienza, e lentezza ad adirarsi; non conoscendo che la benignità di Dio ti trae a ravvedimento?</verse>
    <verse number="5">Là dove tu, per la tua durezza, e cuore che non sa ravvedersi, ti ammassi a guisa di tesoro ira, nel giorno dell’ira, e della manifestazione del giusto giudicio di Dio.</verse>
    <verse number="6">Il quale renderà a ciascuno secondo le sue opere;</verse>
    <verse number="7">cioè: la vita eterna a coloro che, con perseveranza in buone opere, procaccian gloria, onore, ed immortalità.</verse>
    <verse number="8">Ma a coloro che son contenziosi, e non ubbidiscono alla verità, anzi ubbidiscono all’ingiustizia, soprastà indegnazione ed ira.</verse>
    <verse number="9">Tribolazione, ed angoscia soprastà ad ogni anima d’uomo che fa il male; del Giudeo primieramente, e poi anche del Greco.</verse>
    <verse number="10">Ma gloria, ed onore, e pace, sarà a chiunque fa il bene; al Giudeo primieramente, poi anche al Greco.</verse>
    <verse number="11">Perciocchè presso a Dio non v’è riguardo alla qualità delle persone.</verse>
    <verse number="12">Imperocchè tutti coloro che avranno peccato, senza la legge, periranno senza la legge; e tutti coloro che avranno peccato, avendo la legge, saranno giudicati per la legge.</verse>
    <verse number="13">Perciocchè, non gli uditori della legge son giusti presso a Dio, ma coloro che mettono ad effetto la legge saranno giustificati.</verse>
    <verse number="14">Perciocchè, poichè i Gentili, che non hanno la legge, fanno di natura le cose della legge, essi, non avendo legge, son legge a sè stessi;</verse>
    <verse number="15">i quali mostrano, che l’opera della legge è scritta ne’ lor cuori per la testimonianza che rende loro la lor coscienza; e perciocchè i lor pensieri infra sè stessi si scusano, od anche si accusano.</verse>
    <verse number="16">Ciò si vedrà nel giorno che Iddio giudicherà i segreti degli uomini, per Gesù Cristo, secondo il mio evangelo.</verse>
    <verse number="17">ECCO, tu sei nominato Giudeo, e ti riposi in su la legge, e ti glorii in Dio;</verse>
    <verse number="18">e conosci la sua volontà, e discerni le cose contrarie, essendo ammaestrato dalla legge;</verse>
    <verse number="19">e ti dài a credere d’esser guida de’ ciechi, lume di coloro che son nelle tenebre;</verse>
    <verse number="20">educator degli scempi, maestro de’ fanciulli, e d’avere la forma della conoscenza, e della verità nella legge.</verse>
    <verse number="21">Tu adunque, che ammaestri gli altri, non ammaestri te stesso? tu, che predichi che non convien rubare, rubi?</verse>
    <verse number="22">Tu, che dici che non convien commettere adulterio, commetti adulterio? tu, che abbomini gl’idoli, commetti sacrilegio?</verse>
    <verse number="23">Tu, che ti glorii nella legge, disonori Iddio per la trasgression della legge?</verse>
    <verse number="24">Poichè il nome di Dio è per voi bestemmiato fra i Gentili, siccome è scritto.</verse>
    <verse number="25">Perciocchè ben giova la circoncisione, se tu osservi la legge; ma, se tu sei trasgreditor della legge, la tua circoncisione divien incirconcisione.</verse>
    <verse number="26">Se dunque gl’incirconcisi osservano gli statuti della legge, non sarà la loro incirconcisione reputata circoncisione?</verse>
    <verse number="27">E se la incirconcisione ch’è di natura, adempie la legge, non giudicherà egli te, che, con la lettera e con la circoncisione, sei trasgreditor della legge?</verse>
    <verse number="28">Perciocchè non è Giudeo colui che l’è in palese; e non è circoncisione quella che è in palese nella carne.</verse>
    <verse number="29">Ma Giudeo è colui che l’è in occulto; e la circoncisione è quella del cuore in ispirito, non in lettera; e d’un tal Giudeo la lode non è dagli uomini, ma da Dio.</verse>
  </chapter>
  <chapter number="3">
    <verse number="1">QUALE è dunque il vantaggio del Giudeo? o quale è l’utilità della circoncisione?</verse>
    <verse number="2">Grande per ogni maniera; imprima invero, in ciò che gli oracoli di Dio furon loro fidati.</verse>
    <verse number="3">Perciocchè, che è egli, se alcuni sono stati increduli? la loro incredulità annullerà essa la fedeltà di Dio?</verse>
    <verse number="4">Così non sia; anzi, sia Iddio verace, ed ogni uomo bugiardo; siccome è scritto: Acciocchè tu sii giustificato nelle tue parole, e vinca quando sei giudicato.</verse>
    <verse number="5">Ora, se la nostra ingiustizia commenda la giustizia di Dio, che diremo? Iddio è egli ingiusto, quando egli impone punizione? Io parlo umanamente.</verse>
    <verse number="6">Così non sia; altrimenti, come giudicherebbe Iddio il mondo?</verse>
    <verse number="7">Imperocchè, se la verità di Dio per la mia menzogna è soprabbondata alla sua gloria, perchè sono io ancor condannato come peccatore?</verse>
    <verse number="8">E non dirassi come siamo infamati, e come alcuni dicono che noi diciamo: Facciamo i mali, acciocchè ne avvengano i beni? de’ quali la condannazione è giusta.</verse>
    <verse number="9">CHE dunque? abbiamo noi qualche eccellenza? del tutto no; poichè innanzi abbiamo convinti tutti, così Giudei, come Greci, ch’essi sono sotto peccato;</verse>
    <verse number="10">siccome è scritto: Non v’è alcun giusto, non pure uno.</verse>
    <verse number="11">Non v’è alcuno che abbia intendimento, non v’è alcuno che ricerchi Iddio.</verse>
    <verse number="12">Tutti son deviati, tutti quanti son divenuti da nulla; non v’è alcuno che faccia bene, non pure uno.</verse>
    <verse number="13">La lor gola è un sepolcro aperto; hanno usata frode con le lor lingue; v’è un veleno d’aspidi sotto alle lor labbra;</verse>
    <verse number="14">la lor bocca è piena di maledizione e d’amaritudine;</verse>
    <verse number="15">i lor piedi son veloci a spandere il sangue;</verse>
    <verse number="16">nelle lor vie v’è ruina e calamità;</verse>
    <verse number="17">e non hanno conosciuta la via della pace;</verse>
    <verse number="18">il timor di Dio non è davanti agli occhi loro.</verse>
    <verse number="19">Or noi sappiamo che, qualunque cosa dica la legge, parla a coloro che son nella legge, acciocchè ogni bocca sia turata, e tutto il mondo sia sottoposto al giudicio di Dio.</verse>
    <verse number="20">Perciocchè niuna carne sarà giustificata dinanzi a lui per le opere della legge; poichè per la legge è data conoscenza del peccato.</verse>
    <verse number="21">MA ora, senza la legge, la giustizia di Dio è manifestata, alla quale rendon testimonianza la legge ed i profeti;</verse>
    <verse number="22">la giustizia, dico, di Dio, per la fede in Gesù Cristo, inverso tutti, e sopra tutti i credenti, perciocchè non v’è distinzione.</verse>
    <verse number="23">Poichè tutti hanno peccato, e son privi della gloria di Dio.</verse>
    <verse number="24">Essendo gratuitamente giustificati per la grazia d’esso, per la redenzione ch’è in Cristo Gesù.</verse>
    <verse number="25">Il quale Iddio ha innanzi ordinato, per purgamento col suo sangue, mediante la fede; per mostrar la sua giustizia, per la remission de’ peccati, che sono stati innanzi, nel tempo della pazienza di Dio.</verse>
    <verse number="26">Per mostrare, dico, la sua giustizia nel tempo presente, acciocchè egli sia giusto e giustificante colui che è della fede di Gesù.</verse>
    <verse number="27">Dov’è adunque il vanto? Egli è escluso. Per qual legge? Delle opere? No; anzi, per la legge della fede.</verse>
    <verse number="28">Noi adunque conchiudiamo che l’uomo è giustificato per fede senza le opere della legge.</verse>
    <verse number="29">Iddio è egli Dio solo de’ Giudei? non lo è egli eziandio de’ Gentili? certo, egli lo è eziandio de’ Gentili.</verse>
    <verse number="30">Poichè v’è un solo Iddio, il quale giustificherà la circoncisione dalla fede, e l’incirconcisione per la fede.</verse>
    <verse number="31">Annulliamo noi dunque la legge per la fede? Così non sia; anzi stabiliamo la legge.</verse>
  </chapter>
  <chapter number="4">
    <verse number="1">CHE diremo adunque che il padre nostro Abrahamo abbia ottenuto secondo la carne?</verse>
    <verse number="2">Perciocchè, se Abrahamo è stato giustificato per le opere, egli ha di che gloriarsi; ma egli non ha nulla di che gloriarsi appo Iddio.</verse>
    <verse number="3">Imperocchè, che dice la scrittura? Or Abrahamo credette a Dio, e ciò gli fu imputato a giustizia.</verse>
    <verse number="4">Ora, a colui che opera, il premio non è messo in conto per grazia, ma per debito.</verse>
    <verse number="5">Ma, a colui che non opera, anzi crede in colui che giustifica l’empio, la sua fede gli è imputata a giustizia.</verse>
    <verse number="6">Come ancora Davide dice la beatitudine esser dell’uomo, a cui Iddio imputa la giustizia, senza opere, dicendo:</verse>
    <verse number="7">Beati coloro, le cui iniquità son rimesse, e i cui peccati son coperti.</verse>
    <verse number="8">Beato l’uomo, a cui il Signore non avrà imputato peccato.</verse>
    <verse number="9">Ora dunque, questa beatitudine cade ella sol nella circoncisione, ovvero anche nell’incirconcisine? poichè noi diciamo che la fede fu imputata ad Abrahamo a giustizia.</verse>
    <verse number="10">In che modo dunque gli fu ella imputata? mentre egli era nella circoncisione, o mentre era nell’incirconcisione? non mentre era nella circoncisione, anzi nell’incirconcisione.</verse>
    <verse number="11">Poi ricevette il segno della circoncisione, suggello della giustizia della fede, la quale egli avea avuta, mentre egli era nell’incirconcisione, affin d’esser padre di tutti coloro che credono, essendo nell’incirconcisione, acciocchè ancora a loro sia imputata la giustizia;</verse>
    <verse number="12">e padre della circoncisione, a rispetto di coloro che non solo son della circoncisione, ma eziandio seguono le pedate della fede del padre nostro Abrahamo, la quale egli ebbe mentre era nell’incirconcisione.</verse>
    <verse number="13">Perciocchè la promessa d’essere erede del mondo non fu fatta ad Abrahamo, od alla sua progenie per la legge, ma per la giustizia della fede.</verse>
    <verse number="14">Poichè, se coloro che son della legge sono eredi, la fede è svanita, e la promessa annullata;</verse>
    <verse number="15">perciocchè la legge opera ira; ma dove non è legge, eziandio non vi è trasgressione.</verse>
    <verse number="16">Perciò, è per fede affin d’esser per grazia; acciocchè la promessa sia ferma a tutta la progenie; non a quella solamente ch’è della legge, ma eziandio a quella ch’è della fede d’Abrahamo; il quale secondo che è scritto:</verse>
    <verse number="17">Io ti ho costituito padre di molte nazioni, è padre di tutti noi davanti a Dio, a cui egli credette, il qual fa vivere i morti, e chiama le cose che non sono, come se fossero.</verse>
    <verse number="18">Il quale contro a speranza in isperanza credette; per divenir padre di molte nazioni, secondo che gli era stato detto: Così sarà la tua progenie.</verse>
    <verse number="19">E, non essendo punto debole nella fede, non riguardò al suo corpo già ammortito, essendo egli d’età presso di cent’anni; nè all’ammortimento della matrice di Sara.</verse>
    <verse number="20">E non istette in dubbio per incredulità intorno alla promessa di Dio; anzi fu fortificato per la fede, dando gloria a Dio.</verse>
    <verse number="21">Ed essendo pienamente accertato che ciò ch’egli avea promesso, era anche potente da farlo.</verse>
    <verse number="22">Laonde ancora ciò gli fu imputato a giustizia.</verse>
    <verse number="23">Ora, non per lui solo è scritto che gli fu imputato.</verse>
    <verse number="24">Ma ancora per noi, ai quali sarà imputato; i quali crediamo in colui che ha suscitato da’ morti Gesù, nostro Signore.</verse>
    <verse number="25">Il quale è stato dato per le nostre offese, ed è risuscitato per la nostra giustificazione.</verse>
  </chapter>
  <chapter number="5">
    <verse number="1">GIUSTIFICATI adunque per fede, abbiam pace presso Iddio, per Gesù Cristo, nostro Signore.</verse>
    <verse number="2">Per lo quale ancora abbiamo avuta, per la fede, introduzione in questa grazia, nella quale sussistiamo, e ci gloriamo nella speranza della gloria di Dio.</verse>
    <verse number="3">E non sol questo, ma ancora ci gloriamo nelle afflizioni, sapendo che l’afflizione opera pazienza;</verse>
    <verse number="4">e la pazienza sperienza, e la sperienza speranza.</verse>
    <verse number="5">Or la speranza non confonde, perciocchè l’amor di Dio è sparso ne’ cuori nostri per lo Spirito Santo che ci è stato dato.</verse>
    <verse number="6">Perchè, mentre eravamo ancor senza forza, Cristo è morto per gli empi, nel suo tempo.</verse>
    <verse number="7">Perciocchè, appena muore alcuno per un giusto; ma pur per un uomo da bene forse ardirebbe alcuno morire.</verse>
    <verse number="8">Ma Iddio commenda l’amor suo verso noi, in ciò che mentre eravamo ancor peccatori, Cristo è morto per noi.</verse>
    <verse number="9">Molto maggiormente adunque, essendo ora giustificati nel suo sangue, saremo per lui salvati dall’ira.</verse>
    <verse number="10">Perciocchè se, mentre eravamo nemici, siamo stati riconciliati con Dio per la morte del suo Figliuolo; molto maggiormente, essendo riconciliati, sarem salvati per la vita d’esso.</verse>
    <verse number="11">E non sol questo, ma ancora ci gloriamo in Dio, per lo Signor nostro Gesù Cristo, per lo quale ora abbiam ricevuta la riconciliazione.</verse>
    <verse number="12">PERCIÒ, siccome per un uomo il peccato è entrato nel mondo, e per il peccato la morte; ed in questo modo la morte è trapassata in tutti gli uomini, perchè tutti hanno peccato;</verse>
    <verse number="13">perciocchè fino alla legge il peccato era nel mondo; or il peccato non è imputato, se non vi è legge;</verse>
    <verse number="14">nondimeno la morte regnò da Adamo infino a Mosè, eziandio sopra coloro che non aveano peccato alla somiglianza della trasgressione di Adamo, il quale è figura di colui che dovea venire.</verse>
    <verse number="15">Ma pure la grazia non è come l’offesa; perciocchè, se per l’offesa dell’uno que’ molti son morti, molto più è abbondata inverso quegli altri molti la grazia di Dio, e il dono, per la grazia dell’un uomo Gesù Cristo.</verse>
    <verse number="16">Ed anche non è il dono come ciò ch’è venuto per l’uno che ha peccato; perciocchè il giudicio è di una offesa a condannazione; ma la grazia è di molte offese a giustizia.</verse>
    <verse number="17">Perciocchè, se, per l’offesa di quell’uno, la morte ha regnato per esso uno; molto maggiormente coloro che ricevono l’abbondanza della grazia, e del dono della giustizia, regneranno in vita, per l’uno, che è Gesù Cristo.</verse>
    <verse number="18">Siccome adunque per una offesa il giudicio è passato a tutti gli uomini, in condannazione, così ancora per un atto di giustizia la grazia è passata a tutti gli uomini, in giustificazione di vita.</verse>
    <verse number="19">Perciocchè, siccome per la disubbidienza dell’un uomo que’ molti sono stati costituiti peccatori, così ancora per l’ubbidienza dell’uno quegli altri molti saranno costituiti giusti.</verse>
    <verse number="20">Or la legge intervenne, acciocchè l’offesa abbondasse; ma, dove il peccato è abbondato, la grazia è soprabbondata;</verse>
    <verse number="21">acciocchè, siccome il peccato ha regnato nella morte, così ancora la grazia regni per la giustizia, a vita eterna, per Gesù Cristo, nostro Signore.</verse>
  </chapter>
  <chapter number="6">
    <verse number="1">CHE diremo adunque? rimarremo noi nel peccato, acciocchè la grazia abbondi?</verse>
    <verse number="2">Così non sia: noi, che siam morti al peccato, come viveremo ancora in esso?</verse>
    <verse number="3">Ignorate voi, che noi tutti, che siamo stati battezzati in Gesù Cristo, siamo stati battezzati nella sua morte?</verse>
    <verse number="4">Noi siamo adunque stati con lui seppelliti per lo battesimo, a morte; acciocchè, siccome Cristo è risuscitato da’ morti per la gloria del Padre, noi ancora simigliantemente camminiamo in novità di vita.</verse>
    <verse number="5">Perciocchè, se siamo stati innestati con Cristo alla conformità della sua morte, certo lo saremo ancora a quella della sua risurrezione.</verse>
    <verse number="6">Sapendo questo: che il nostro vecchio uomo è stato con lui crocifisso, acciocchè il corpo del peccato sia annullato, affinchè noi non serviamo più al peccato.</verse>
    <verse number="7">Poichè colui che è morto è sciolto dal peccato.</verse>
    <verse number="8">Ora, se siam morti con Cristo, noi crediamo che altresì viveremo con lui.</verse>
    <verse number="9">Sapendo che Cristo, essendo risuscitato da’ morti, non muore più; la morte non signoreggia più sopra lui.</verse>
    <verse number="10">Perciocchè, in quanto egli è morto, è morto al peccato una volta; ma in quanto egli vive, vive a Dio.</verse>
    <verse number="11">Così ancora voi reputate che ben siete morti al peccato; ma che vivete a Dio, in Cristo Gesù, nostro Signore.</verse>
    <verse number="12">Non regni adunque il peccato nel vostro corpo mortale, per ubbidirgli nelle sue concupiscenze.</verse>
    <verse number="13">E non prestate le vostre membra ad essere armi d’iniquità al peccato; anzi presentate voi stessi a Dio, come di morti fatti viventi; e le vostre membra ad essere armi di giustizia a Dio.</verse>
    <verse number="14">Perciocchè il peccato non vi signoreggerà; poichè non siete sotto la legge, ma sotto la grazia.</verse>
    <verse number="15">Che dunque? peccheremo noi, perciocchè non siamo sotto la legge, ma sotto la grazia? Così non sia.</verse>
    <verse number="16">Non sapete voi, che a chiunque vi rendete servi per ubbidirgli, siete servi a colui a cui ubbidite, o di peccato a morte, o d’ubbidienza a giustizia?</verse>
    <verse number="17">Ora, ringraziato sia Iddio, ch’eravate servi del peccato; ma avete di cuore ubbidito alla forma della dottrina, nella quale siete stati tramutati.</verse>
    <verse number="18">Ora, essendo stati francati dal peccato, voi siete stati fatti servi della giustizia.</verse>
    <verse number="19">Io parlo nella maniera degli uomini, per la debolezza della vostra carne. Perciocchè, siccome già prestaste le vostre membra ad esser serve alla bruttura, ed all’iniquità, per commetter l’iniquità; così ora dovete prestare le vostre membra ad esser serve alla giustizia, a santificazione.</verse>
    <verse number="20">Perciocchè, allora che voi eravate servi del peccato, voi eravate franchi della giustizia.</verse>
    <verse number="21">Qual frutto adunque avevate allora nelle cose, delle quali ora vi vergognate? poichè la fin d’esse è la morte.</verse>
    <verse number="22">Ma ora, essendo stati francati dal peccato, e fatti servi a Dio, voi avete il vostro frutto a santificazione, ed alla fine vita eterna.</verse>
    <verse number="23">Perciocchè il salario del peccato è la morte, ma il dono di Dio è la vita eterna, in Cristo Gesù, nostro Signore.</verse>
  </chapter>
  <chapter number="7">
    <verse number="1">IGNORATE voi, fratelli perciocchè io parlo a persone che hanno conoscenza della legge, che la legge signoreggia l’uomo per tutto il tempo ch’egli è in vita?</verse>
    <verse number="2">Poichè la donna maritata è, per la legge, obbligata al marito, mentre egli vive; ma, se il marito muore, ella è sciolta dalla legge del marito.</verse>
    <verse number="3">Perciò, mentre vive il marito, ella sarà chiamata adultera, se divien moglie di un altro marito; ma, quando il marito è morto, ella è liberata da quella legge; talchè non è adultera, se divien moglie di un altro marito.</verse>
    <verse number="4">Così adunque, fratelli miei, ancora voi siete divenuti morti alla legge, per lo corpo di Cristo, per essere ad un altro, che è risuscitato da’ morti, acciocchè noi fruttifichiamo a Dio.</verse>
    <verse number="5">Perciocchè, mentre eravam nella carne, le passioni de’ peccati, le quali erano mosse per la legge, operavano nelle nostre membra, per fruttificare alla morte.</verse>
    <verse number="6">Ma ora siamo sciolti della legge, essendo morti a quello, nel quale eravam ritenuti; talchè serviamo in novità di spirito, e non in vecchiezza di lettera.</verse>
    <verse number="7">Che diremo adunque? che la legge sia peccato? Così non sia; anzi, io non avrei conosciuto il peccato, se non per la legge; perciocchè io non avrei conosciuta la concupiscenza, se la legge non dicesse: Non concupire.</verse>
    <verse number="8">Ma il peccato, presa occasione per questo comandamento, ha operata in me ogni concupiscenza.</verse>
    <verse number="9">Perciocchè, senza la legge, il peccato è morto. E tempo fu, che io, senza la legge, era vivente; ma, essendo venuto il comandamento, il peccato rivisse, ed io morii.</verse>
    <verse number="10">Ed io trovai che il comandamento, che è a vita, esso mi tornava a morte.</verse>
    <verse number="11">Perciocchè il peccato, presa occasione per lo comandamento, m’ingannò, e per quello mi uccise.</verse>
    <verse number="12">Talchè, ben è la legge santa, e il comandamento santo, e giusto, e buono.</verse>
    <verse number="13">Mi è dunque ciò che è buono divenuto morte? Così non sia; anzi il peccato mi è divenuto morte, acciocchè apparisse esser peccato, operandomi la morte per quello che è buono; affinchè, per lo comandamento, il peccato sia reso estremamente peccante.</verse>
    <verse number="14">Perciocchè noi sappiamo che la legge è spirituale; ma io son carnale, venduto ad esser sottoposto al peccato.</verse>
    <verse number="15">Poichè io non riconosco ciò che io opero; perciocchè, non ciò che io voglio quello fo, ma, ciò che io odio quello fo.</verse>
    <verse number="16">Ora, se ciò che io non voglio, quello pur fo, io acconsento alla legge ch’ella è buona.</verse>
    <verse number="17">Ed ora non più io opero quello, anzi l’opera il peccato che abita in me.</verse>
    <verse number="18">Perciocchè io so che in me, cioè nella mia carne, non abita alcun bene; poichè ben è in me il volere, ma di compiere il bene, io non ne trovo il modo.</verse>
    <verse number="19">Perciocchè, il bene che io voglio, io nol fo; ma il male che io non voglio, quello fo.</verse>
    <verse number="20">Ora, se ciò che io non voglio quello fo, non più io opero quello, anzi l’opera il peccato che abita in me.</verse>
    <verse number="21">Io mi trovo adunque sotto questa legge: che volendo fare il bene, il male è presso a me.</verse>
    <verse number="22">Perciocchè io mi diletto nella legge di Dio, secondo l’uomo di dentro.</verse>
    <verse number="23">Ma io veggo un’altra legge nelle mie membra, che combatte contro alla legge della mia mente, e mi trae in cattività sotto alla legge del peccato, che è nelle mie membra.</verse>
    <verse number="24">Misero me uomo! chi mi trarrà di questo corpo di morte?</verse>
    <verse number="25">Io rendo grazie a Dio, per Gesù Cristo, nostro Signore. Io stesso adunque, con la mente, servo alla legge di Dio; ma, con la carne, alla legge del peccato.</verse>
  </chapter>
  <chapter number="8">
    <verse number="1">ORA dunque non vi è alcuna condannazione per coloro che sono in Cristo Gesù, i quali non camminano secondo la carne, ma secondo lo Spirito.</verse>
    <verse number="2">Perciocchè la legge dello Spirito della vita in Cristo Gesù, mi ha francato dalla legge del peccato, e della morte.</verse>
    <verse number="3">Imperocchè ciò che era impossibile alla legge in quanto che per la carne era senza forza, Iddio, avendo mandato il suo proprio Figliuolo, in forma simigliante alla carne del peccato, ed a motivo del peccato, ha condannato il peccato nella carne.</verse>
    <verse number="4">Acciocchè la giustizia della legge si adempia in noi, i quali non camminiamo secondo la carne, ma secondo lo Spirito.</verse>
    <verse number="5">Perciocchè coloro che son secondo la carne, pensano, ed hanno l’animo alle cose della carne; ma coloro che son secondo lo Spirito, alle cose dello Spirito.</verse>
    <verse number="6">Imperocchè ciò a che la carne pensa, ed ha l’animo, è morte; ma ciò a che lo Spirito pensa, ed ha l’animo, è vita e pace.</verse>
    <verse number="7">Poichè il pensiero, e l’affezion della carne è inimicizia contro a Dio; perciocchè ella non si sottomette alla legge di Dio; imperocchè non pure anche può.</verse>
    <verse number="8">E coloro che son nella carne non possono piacere a Dio.</verse>
    <verse number="9">Or voi non siete nella carne, anzi nello Spirito, se pur lo Spirito di Dio abita in voi; ma, se alcuno non ha lo Spirito di Cristo, egli non è di lui.</verse>
    <verse number="10">E se Cristo è in voi, ben è il corpo morto per lo peccato; ma lo Spirito è vita per la giustizia.</verse>
    <verse number="11">E, se lo Spirito di colui che ha risuscitato Gesù da’ morti abita in voi, colui che risuscitò Cristo da’ morti vivificherà ancora i vostri corpi mortali, per lo suo Spirito, che abita in voi.</verse>
    <verse number="12">Perciò, fratelli, noi siamo debitori, non alla carne, per viver secondo la carne.</verse>
    <verse number="13">Perciocchè, se voi vivete secondo la carne, voi morrete; ma, se per lo Spirito mortificate gli atti del corpo, voi viverete.</verse>
    <verse number="14">Poichè, tutti coloro che son condotti per lo Spirito di Dio, sono figliuoli di Dio.</verse>
    <verse number="15">Perciocchè voi non avete di nuovo ricevuto lo spirito di servitù, a timore; anzi avete ricevuto lo Spirito d’adottazione, per lo quale gridiamo: Abba, Padre.</verse>
    <verse number="16">Quel medesimo Spirito rende testimonianza allo spirito nostro, che noi siam figliuoli di Dio.</verse>
    <verse number="17">E se siam figliuoli, siamo ancora eredi, eredi di Dio, e coeredi di Cristo; se pur sofferiamo con lui, acciocchè ancora con lui siamo glorificati.</verse>
    <verse number="18">PERCIOCCHÈ io fo ragione che le sofferenze del tempo presente non son punto da agguagliare alla gloria che sarà manifestata inverso noi.</verse>
    <verse number="19">Poichè l’intento, e il desiderio del mondo creato aspetta la manifestazione dei figliuoli di Dio.</verse>
    <verse number="20">Perciocchè il mondo creato è stato sottoposto alla vanità non di sua propria inclinazione, ma per colui che l’ha sottoposto ad essa,</verse>
    <verse number="21">con la speranza che il mondo creato ancora sarà liberato dalla servitù della corruzione, e messo nella libertà della gloria de’ figliuoli di Dio.</verse>
    <verse number="22">Perciocchè noi sappiamo che fino ad ora tutto il mondo creato geme insieme, e travaglia.</verse>
    <verse number="23">E non solo esso, ma ancora noi stessi, che abbiamo le primizie dello Spirito; noi stessi, dico, gemiamo, in noi medesimi, aspettando l’adottazione, la redenzion del nostro corpo.</verse>
    <verse number="24">Perciocchè noi siamo salvati per isperanza; or la speranza la qual si vede non è speranza; perciocchè, perchè spererebbe altri ancora ciò ch’egli vede?</verse>
    <verse number="25">E se speriamo quello che non veggiamo, noi l’aspettiamo con pazienza.</verse>
    <verse number="26">Parimente ancora lo Spirito solleva le nostre debolezze; perciocchè noi non sappiamo ciò che dobbiam pregare, come si conviene; ma lo Spirito interviene egli stesso per noi con sospiri ineffabili.</verse>
    <verse number="27">E colui che investiga i cuori conosce qual sia il sentimento, e l’affetto dello Spirito; poichè esso interviene per li santi, secondo Iddio.</verse>
    <verse number="28">Or noi sappiamo che tutte le cose cooperano al bene, a coloro che amano Iddio; i quali son chiamati secondo il suo proponimento.</verse>
    <verse number="29">Perciocchè coloro che egli ha innanzi conosciuti, li ha eziandio predestinati ad esser conformi all’immagine del suo Figliuolo; acciocchè egli sia il primogenito fra molti fratelli.</verse>
    <verse number="30">E coloro ch’egli ha predestinati, essi ha eziandio chiamati; e coloro ch’egli ha chiamati, essi ha eziandio giustificati; e coloro ch’egli ha giustificati, essi ha eziandio glorificati.</verse>
    <verse number="31">CHE diremo noi adunque a queste cose? Se Iddio è per noi, chi sarà contro a noi?</verse>
    <verse number="32">Colui certo, che non ha risparmiato il suo proprio Figliuolo, anzi l’ha dato per tutti noi, come non ci donerebbe egli ancora tutte le cose con lui?</verse>
    <verse number="33">Chi farà accusa contro agli eletti di Dio? Iddio è quel che giustifica.</verse>
    <verse number="34">Chi sarà quel che li condanni? Cristo è quel che è morto, ed oltre a ciò ancora è risuscitato; il quale eziandio è alla destra di Dio, il quale eziandio intercede per noi.</verse>
    <verse number="35">Chi ci separerà dall’amor di Cristo? sarà egli afflizione, o distretta, o persecuzione, o fame, o nudità, o pericolo, o spada?</verse>
    <verse number="36">Siccome è scritto: Per amor di te tuttodì siamo fatti morire; noi siamo stati reputati come pecore del macello.</verse>
    <verse number="37">Anzi, in tutte queste cose noi siam di gran lunga vincitori per colui che ci ha amati.</verse>
    <verse number="38">Perciocchè io son persuaso, che nè morte, nè vita, nè angeli, nè principati, nè podestà, nè cose presenti, nè cose future;</verse>
    <verse number="39">nè altezza, nè profondità, nè alcuna altra creatura, non potrà separarci dall’amor di Dio, ch’è in Cristo Gesù, nostro Signore.</verse>
  </chapter>
  <chapter number="9">
    <verse number="1">IO dico verità in Cristo, io non mento, rendendomene insieme testimonianza la mia coscienza per lo Spirito Santo:</verse>
    <verse number="2">che io ho gran tristezza, e continuo dolore nel cuor mio.</verse>
    <verse number="3">Perciocchè desidererei d’essere io stesso anatema, riciso da Cristo, per li miei fratelli, miei parenti secondo la carne;</verse>
    <verse number="4">i quali sono Israeliti, de’ quali è l’adottazione, e la gloria, e i patti, e la costituzion della legge, e il servigio divino, e le promesse;</verse>
    <verse number="5">de’ quali sono i padri, e de’ quali è uscito, secondo la carne, il Cristo, il quale è sopra tutti Iddio benedetto in eterno. Amen.</verse>
    <verse number="6">TUTTAVIA non è che la parola di Dio sia caduta a terra; poichè non tutti coloro che son d’Israele, sono Israele.</verse>
    <verse number="7">Ed anche, perchè son progenie d’Abrahamo, non sono però tutti figliuoli; anzi: In Isacco ti sarà nominata progenie.</verse>
    <verse number="8">Cioè: non quelli che sono i figliuoli della carne, son figliuoli di Dio; ma i figliuoli della promessa son reputati per progenie.</verse>
    <verse number="9">Perciocchè questa fu la parola della promessa: In questa medesima stagione io verrò, e Sara avrà un figliuolo.</verse>
    <verse number="10">E non solo Abrahamo, ma ancora Rebecca, avendo conceputo d’un medesimo, cioè d’Isacco nostro padre, udì questo.</verse>
    <verse number="11">Perciocchè, non essendo ancor nati i figliuoli, e non avendo fatto bene o male alcuno acciocchè il proponimento di Dio secondo l’elezione dimorasse fermo, non per le opere, ma per colui che chiama, le fu detto:</verse>
    <verse number="12">Il maggiore servirà al minore,</verse>
    <verse number="13">secondo ch’egli è scritto: Io ho amato Giacobbe, ed ho odiato Esaù.</verse>
    <verse number="14">Che diremo adunque? Evvi egli iniquità in Dio? Così non sia.</verse>
    <verse number="15">Perciocchè egli dice a Mosè: Io avrò mercè di chi avrò mercè, e farò misericordia a chi farò misericordia.</verse>
    <verse number="16">Egli non è adunque di chi vuole, nè di chi corre, ma di Dio che fa misericordia.</verse>
    <verse number="17">Poichè la scrittura dice a Faraone: Per questo stesso ti ho suscitato, per mostrare in te la mia potenza, ed acciocchè il mio nome sia predicato per tutta la terra.</verse>
    <verse number="18">Così, egli fa misericordia a chi egli vuole, e indura chi egli vuole.</verse>
    <verse number="19">Tu mi dirai adunque: Perchè si cruccia egli ancora? perciocchè, chi può resistere alla sua volontà?</verse>
    <verse number="20">Anzi, o uomo, chi sei tu, che replichi a Dio? la cosa formata dirà ella al formatore: Perchè mi hai fatta così?</verse>
    <verse number="21">Non ha il vasellaio la podestà sopra l’argilla, da fare d’una medesima massa un vaso ad onore, ed un altro a disonore?</verse>
    <verse number="22">Quanto meno se, volendo Iddio mostrar la sua ira, e far conoscere il suo potere, pure ha comportati con molta pazienza i vasi dell’ira, composti a perdizione?</verse>
    <verse number="23">Acciocchè ancora facesse conoscere le ricchezze della sua gloria sopra i vasi della misericordia, i quali egli ha innanzi preparati a gloria?</verse>
    <verse number="24">I quali eziandio ha chiamati, cioè noi, non sol d’infra i Giudei, ma anche d’infra i Gentili.</verse>
    <verse number="25">Siccome ancora egli dice in Osea: Io chiamerò Mio popolo, quel che non è mio popolo; ed Amata, quella che non è amata.</verse>
    <verse number="26">Ed avverrà che là dove era loro stato detto: Voi non siete mio popolo, saranno chiamati Figliuoli dell’Iddio vivente.</verse>
    <verse number="27">Ma Isaia sclama intorno ad Israele: Avvegnachè il numero de’ figliuoli d’Israele fosse come la rena del mare, il rimanente solo sarà salvato.</verse>
    <verse number="28">Perciocchè il Signore definisce e decide il fatto con giustizia; il Signore farà una decisione sopra la terra.</verse>
    <verse number="29">E come Isaia avea innanzi detto: Se il Signor degli eserciti non ci avesse lasciato qualche seme, saremmo divenuti come Sodoma, e simili a Gomorra.</verse>
    <verse number="30">Che diremo adunque? Che i Gentili, che non procacciavano la giustizia, hanno ottenuta la giustizia; anzi la giustizia che è per la fede.</verse>
    <verse number="31">Ma che Israele, che procacciava la legge della giustizia non è pervenuto alla legge della giustizia.</verse>
    <verse number="32">Perchè? perciocchè egli non l’ha procacciata per la fede, ma come per le opere della legge; perciocchè si sono intoppati nella pietra dell’intoppo.</verse>
    <verse number="33">Siccome è scritto: Ecco, io pongo in Sion una pietra d’intoppo, ed un sasso d’incappo; ma chiunque crede in esso non sarà svergognato.</verse>
  </chapter>
  <chapter number="10">
    <verse number="1">FRATELLI, l’affezion del mio cuore, e la preghiera che io fo a Dio per Israele, è a sua salute.</verse>
    <verse number="2">Perciocchè io rendo loro testimonianza che hanno lo zelo di Dio, ma non secondo conoscenza.</verse>
    <verse number="3">Poichè, ignorando la giustizia di Dio, e cercando di stabilir la lor propria giustizia, non si sono sottoposti alla giustizia di Dio.</verse>
    <verse number="4">Perciocchè il fin della legge è Cristo, in giustizia ad ogni credente.</verse>
    <verse number="5">Poichè Mosè descrive così la giustizia che è per la legge: Che l’uomo, che avrà fatte quelle cose, vivrà per esse.</verse>
    <verse number="6">Ma la giustizia, che è per la fede, dice così: Non dir nel cuor tuo: Chi salirà in cielo? Quest’è trarre Cristo a basso.</verse>
    <verse number="7">Ovvero: Chi scenderà nell’abisso? Quest’è ritrarre Cristo da’ morti.</verse>
    <verse number="8">Ma, che dice ella? La parola è presso di te, nella tua bocca, e nel tuo cuore. Quest’è la parola della fede, la qual noi predichiamo.</verse>
    <verse number="9">Che se tu confessi con la tua bocca il Signore Gesù, e credi nel tuo cuore che Iddio l’ha risuscitato da’ morti, sarai salvato.</verse>
    <verse number="10">Poichè col cuore si crede a giustizia, e con la bocca si fa confessione a salute.</verse>
    <verse number="11">Perciocchè la scrittura dice: Chiunque crede in lui non sarà svergognato.</verse>
    <verse number="12">Poichè non vi è distinzione di Giudeo, e di Greco; perciocchè uno stesso è il Signor di tutti, ricco inverso tutti quelli che l’invocano.</verse>
    <verse number="13">Imperocchè, chiunque avrà invocato il nome del Signore, sarà salvato.</verse>
    <verse number="14">Come adunque invocheranno essi colui, nel quale non hanno creduto? e come crederanno in colui, del quale non hanno udito parlare? e come udiranno, se non v’è chi predichi?</verse>
    <verse number="15">E come predicherà altri, se non è mandato? Siccome è scritto: Quanto son belli i piedi di coloro che evangelizzano la pace, che evangelizzano le cose buone!</verse>
    <verse number="16">Ma tutti non hanno ubbidito all’evangelo; perciocchè Isaia dice: Signore, chi ha creduto alla nostra predicazione?</verse>
    <verse number="17">La fede adunque è dall’udito, e l’udito è per la parola di Dio.</verse>
    <verse number="18">Ma io dico: Non hanno eglino udito? Anzi, il lor suono è uscito per tutta la terra; e le lor parole fino agli estremi termini del mondo.</verse>
    <verse number="19">Ma io dico: Israele non ha egli avuto alcun conoscimento? Mosè dice il primo: Io vi moverò a gelosia per una nazione che non è nazione; io vi provocherò a sdegno per una gente stolta.</verse>
    <verse number="20">E Isaia arditamente dice: Io sono stato trovato da coloro che non mi cercavano; son chiaramente apparito a coloro che non mi domandavano.</verse>
    <verse number="21">Ma, intorno ad Israele, dice: Io ho tutto il dì stese le mani verso un popolo disubbidiente e contradicente.</verse>
  </chapter>
  <chapter number="11">
    <verse number="1">IO dico adunque: Ha Iddio rigettato il suo popolo? Così non sia; perciocchè io ancora sono Israelita, della progenie d’Abrahamo, della tribù di Beniamino.</verse>
    <verse number="2">Iddio non ha rigettato il suo popolo, il quale egli ha innanzi conosciuto. Non sapete voi ciò che la scrittura dice nella storia di Elia? come egli si richiama a Dio contro ad Israele, dicendo:</verse>
    <verse number="3">Signore, hanno uccisi i tuoi profeti, ed hanno distrutti i tuoi altari, ed io son rimasto solo; ed anche cercano l’anima mia?</verse>
    <verse number="4">Ma, che gli disse la voce divina? Io mi son riserbato settemila uomini, che non han piegato il ginocchio all’idolo di Baal.</verse>
    <verse number="5">Così adunque ancora nel tempo presente è stato lasciato alcun rimanente, secondo l’elezion della grazia.</verse>
    <verse number="6">E se è per grazia, non è più per opere; altrimenti, grazia non è più grazia; ma, se è per opere, non è più grazia; altrimenti, opera non è più opera.</verse>
    <verse number="7">Che dunque? Israele non ha ottenuto quel ch’egli cerca; ma l’elezione l’ha ottenuto, e gli altri sono stati indurati, infino a questo giorno.</verse>
    <verse number="8">Secondo ch’egli è scritto: Iddio ha loro dato uno spirito di stordimento, occhi da non vedere, ed orecchi da non udire.</verse>
    <verse number="9">E Davide dice: Sia la lor mensa loro in laccio, ed in rete, ed in intoppo, ed in retribuzione.</verse>
    <verse number="10">Sieno i loro occhi oscurati da non vedere, e piega loro del continuo il dosso.</verse>
    <verse number="11">Io dico adunque: Si son eglino intoppati acciocchè cadessero? Così non sia; anzi, per la lor caduta è avvenuta la salute a’ Gentili, per provocarli a gelosia.</verse>
    <verse number="12">Ora, se la lor caduta è la ricchezza del mondo, e la lor diminuzione la ricchezza de’ Gentili, quanto più lo sarà la lor pienezza?</verse>
    <verse number="13">Perciocchè io parlo a voi Gentili; in quanto certo sono apostolo de’ Gentili, io onoro il mio ministerio;</verse>
    <verse number="14">per provare se in alcuna maniera posso provocare a gelosia que’ della mia carne, e salvare alcuni di loro.</verse>
    <verse number="15">Perciocchè, se il lor rigettamento è la riconciliazione del mondo, qual sarà la loro ammissione, se non vita da’ morti?</verse>
    <verse number="16">Ora, se le primizie son sante, la massa ancora è santa; e se la radice è santa, i rami ancora son santi.</verse>
    <verse number="17">E se pure alcuni de’ rami sono stati troncati, e tu, essendo ulivastro, sei stato innestato in luogo loro, e fatto partecipe della radice, e della grassezza dell’ulivo;</verse>
    <verse number="18">non gloriarti contro a’ rami; e se pur tu ti glorii contro a loro, tu non porti la radice, ma la radice porta te.</verse>
    <verse number="19">Forse adunque dirai: I rami sono stati troncati, acciocchè io fossi innestato.</verse>
    <verse number="20">Bene; sono stati troncati per l’incredulità, e tu stai ritto per la fede; non superbir nell’animo tuo, ma temi.</verse>
    <verse number="21">Perciocchè, se Iddio non ha risparmiati i rami naturali, guarda che talora te ancora non risparmi.</verse>
    <verse number="22">Vedi adunque la benignità, e la severità di Dio: la severità, sopra coloro che son caduti; e la benignità, inverso te, se pur tu perseveri nella benignità; altrimenti, tu ancora sarai reciso.</verse>
    <verse number="23">E quelli ancora, se non perseverano nell’incredulità, saranno innestati; perciocchè Iddio è potente da innestarli di nuovo.</verse>
    <verse number="24">Imperocchè, se tu sei stato tagliato dall’ulivo che di natura era salvatico, e sei fuor di natura stato innestato nell’ulivo domestico; quanto più costoro, che son rami naturali, saranno innestati nel proprio ulivo?</verse>
    <verse number="25">Perciocchè io non voglio, fratelli, che ignoriate questo misterio acciocchè non siate presuntuosi in voi stessi, che induramento è avvenuto in parte ad Israele, finchè la pienezza de’ Gentili sia entrata.</verse>
    <verse number="26">E così tutto Israele sarà salvato, secondo ch’egli è scritto: Il Liberatore verrà di Sion, e torrà d’innanzi a sè l’empietà di Giacobbe.</verse>
    <verse number="27">E questo sarà il patto che avranno da me, quando io avrò tolti via i lor peccati.</verse>
    <verse number="28">Ben son essi nemici, quant’è all’evangelo, per voi; ma quant’è all’elezione, sono amati per i padri.</verse>
    <verse number="29">Perciocchè i doni, e la vocazione di Dio son senza pentimento.</verse>
    <verse number="30">Imperocchè, siccome ancora voi già eravate disubbidienti a Dio; ma ora avete ottenuta misericordia, per la disubbidienza di costoro;</verse>
    <verse number="31">così ancora costoro al presente sono stati disubbidienti; acciocchè, per la misericordia che vi è stata fatta, essi ancora ottengano misericordia.</verse>
    <verse number="32">Perciocchè Iddio ha rinchiusi tutti in disubbidienza, acciocchè faccia misericordia a tutti.</verse>
    <verse number="33">O PROFONDITÀ di ricchezze, e di sapienza, e di conoscimento di Dio! quanto è impossibile di rinvenire i suoi giudicii, e d’investigar le sue vie!</verse>
    <verse number="34">Perciocchè chi ha conosciuta la mente del Signore? o chi è stato suo consigliere?</verse>
    <verse number="35">O chi gli ha dato il primiero, e gliene sarà fatta retribuzione?</verse>
    <verse number="36">Poichè da lui, e per lui, e per amor di lui, sono tutte le cose. A lui sia la gloria in eterno. Amen.</verse>
  </chapter>
  <chapter number="12">
    <verse number="1">IO vi esorto adunque, fratelli, per le compassioni di Dio, che voi presentiate i vostri corpi, il vostro razional servigio, in ostia vivente, santa, accettevole a Dio.</verse>
    <verse number="2">E non vi conformiate a questo secolo, anzi siate trasformati per la rinnovazion della vostra mente; acciocchè proviate qual sia la buona, accettevole, e perfetta volontà di Dio.</verse>
    <verse number="3">Perciocchè io, per la grazia che mi è stata data, dico a ciascuno che è fra voi: che non abbia alcun sentimento sopra ciò che conviene avere; anzi senta a sobrietà, secondo che Iddio ha distribuita a ciascuno la misura della fede.</verse>
    <verse number="4">Perciocchè, siccome in uno stesso corpo abbiam molte membra, e tutte le membra non hanno una medesima operazione,</verse>
    <verse number="5">così noi, che siam molti, siamo un medesimo corpo in Cristo; e ciascun di noi è membro l’uno dell’altro.</verse>
    <verse number="6">Ora, avendo noi doni differenti, secondo la grazia che ci è stata data, se abbiam profezia, profetizziamo secondo la proporzion della fede;</verse>
    <verse number="7">se ministerio, attendiamo al ministerio; parimente il dottore attenda all’insegnare;</verse>
    <verse number="8">e colui che esorta, attenda all’esortare; colui che distribuisce, faccialo in semplicità; colui che presiede, con diligenza; colui che fa opere pietose, con allegrezza.</verse>
    <verse number="9">LA carità sia senza simulazione; abborrite il male, ed attenetevi fermamente al bene.</verse>
    <verse number="10">Siate inclinati ed avervi gli uni agli altri affezione per amor fraterno; prevenite gli uni gli altri nell’onore.</verse>
    <verse number="11">Non siate pigri nello zelo; siate ferventi nello Spirito, serventi al Signore;</verse>
    <verse number="12">allegri nella speranza, pazienti nell’afflizione, perseveranti nell’orazione;</verse>
    <verse number="13">comunicanti a’ bisogni de’ santi, procaccianti l’ospitalità.</verse>
    <verse number="14">Benedite quelli che vi perseguitano; benediteli, e non li maledite.</verse>
    <verse number="15">Rallegratevi con quelli che sono allegri, piangete con quelli che piangono.</verse>
    <verse number="16">Abbiate fra voi un medesimo sentimento; non abbiate l’animo alle cose alte, ma accomodatevi alle basse; non siate savi secondo voi stessi.</verse>
    <verse number="17">Non rendete ad alcuno male per male; procurate cose oneste nel cospetto di tutti gli uomini.</verse>
    <verse number="18">S’egli è possibile, e quanto è in voi, vivete in pace con tutti gli uomini.</verse>
    <verse number="19">Non fate le vostre vendette, cari miei; anzi date luogo all’ira di Dio; perciocchè egli è scritto: A me la vendetta, io renderò la retribuzione, dice il Signore.</verse>
    <verse number="20">Se dunque il tuo nemico ha fame, dagli da mangiare; se ha sete, dagli da bere; perciocchè, facendo questo, tu raunerai de’ carboni accesi sopra il suo capo.</verse>
    <verse number="21">Non esser vinto dal male, anzi vinci il male per il bene.</verse>
  </chapter>
  <chapter number="13">
    <verse number="1">OGNI persona sia sottoposta alle podestà superiori; perciocchè non vi è podestà se non da Dio; e le podestà che sono, son da Dio ordinate.</verse>
    <verse number="2">Talchè chi resiste alla podestà, resiste all’ordine di Dio; e quelli che vi resistono ne riceveranno giudicio sopra loro.</verse>
    <verse number="3">Poichè i magistrati non sono di spavento alle buone opere, ma alle malvage; ora, vuoi tu non temer della podestà? fa’ ciò che è bene, e tu avrai lode da essa.</verse>
    <verse number="4">Perciocchè il magistrato è ministro di Dio per te, nel bene; ma, se tu fai male, temi, perciocchè egli non porta indarno la spada; poichè egli è ministro di Dio, vendicatore in ira contro a colui che fa ciò che è male.</verse>
    <verse number="5">Perciò convien di necessità essergli soggetto, non solo per l’ira, ma ancora per la coscienza.</verse>
    <verse number="6">Poichè per questa cagione ancora pagate i tributi; perciocchè essi son ministri di Dio, vacando del continuo a questo stesso.</verse>
    <verse number="7">Rendete adunque a ciascuno il debito; il tributo, a chi dovete il tributo; la gabella, a chi la gabella; il timore, a chi il timore; l’onore, a chi l’onore.</verse>
    <verse number="8">NON dobbiate nulla ad alcuno, se non di amarvi gli uni gli altri; perciocchè, chi ama altrui ha adempiuta la legge.</verse>
    <verse number="9">Poichè questi comandamenti: Non commettere adulterio, Non uccidere, Non rubare, Non dir falsa testimonianza, Non concupire, e se v’è alcun altro comandamento, sono sommariamente compresi in questo detto: Ama il tuo prossimo come te stesso.</verse>
    <verse number="10">La carità non opera male alcuno contro al prossimo; l’adempimento adunque della legge è la carità.</verse>
    <verse number="11">E questo vie più dobbiam fare, veggendo il tempo; perciocchè egli è ora che noi ci risvegliamo omai dal sonno; poichè la salute è ora più presso di noi, che quando credemmo.</verse>
    <verse number="12">La notte è avanzata, e il giorno è vicino; gettiamo adunque via le opere delle tenebre, e siam vestiti degli arnesi della luce.</verse>
    <verse number="13">Camminiamo onestamente, come di giorno; non in pasti, ed ebbrezze; non in letti, e lascivie; non in contesa, ed invidia.</verse>
    <verse number="14">Anzi siate rivestiti del Signor Gesù Cristo, e non abbiate cura della carne a concupiscenze.</verse>
  </chapter>
  <chapter number="14">
    <verse number="1">OR accogliete quel che è debole in fede; ma non già a quistioni di dispute.</verse>
    <verse number="2">L’uno crede di poter mangiar d’ogni cosa; ma l’altro, che è debole, mangia dell’erbe.</verse>
    <verse number="3">Colui che mangia non isprezzi colui che non mangia, e colui che non mangia non giudichi colui che mangia; poichè Iddio l’ha preso a sè.</verse>
    <verse number="4">Chi sei tu, che giudichi il famiglio altrui? egli sta ritto, o cade, al suo proprio Signore, ma sarà raffermato, perciocchè Iddio è potente da raffermarlo.</verse>
    <verse number="5">L’uno stima un giorno più che l’altro; e l’altro stima tutti i giorni pari; ciascuno sia appieno accertato nella sua mente.</verse>
    <verse number="6">Chi ha divozione al giorno ve l’ha al Signore; e chi non ha alcuna divozione al giorno non ve l’ha al Signore. E chi mangia, mangia al Signore; perciocchè egli rende grazie a Dio; e chi non mangia non mangia al Signore, e pur rende grazie a Dio.</verse>
    <verse number="7">Poichè niun di noi vive a sè stesso, nè muore a sè stesso.</verse>
    <verse number="8">Perciocchè, se pur viviamo, viviamo al Signore; e se moriamo, moriamo al Signore; dunque, o che viviamo, o che moriamo, siamo del Signore.</verse>
    <verse number="9">Imperocchè a questo fine Cristo è morto, e risuscitato, e tornato a vita, acciocchè egli signoreggi e sopra i morti, e sopra e vivi.</verse>
    <verse number="10">Or tu, perchè giudichi il tuo fratello? ovvero tu ancora, perchè sprezzi il tuo fratello? poichè tutti abbiamo a comparire davanti al tribunal di Cristo.</verse>
    <verse number="11">Perciocchè egli è scritto: Come io vivo, dice il Signore, ogni ginocchio si piegherà davanti a me, ed ogni lingua darà gloria a Dio.</verse>
    <verse number="12">Così adunque ciascun di noi renderà ragion di sè stesso a Dio.</verse>
    <verse number="13">PERCIÒ, non giudichiamo più gli uni gli altri; ma più tosto giudicate questo, di non porre intoppo, o scandalo al fratello.</verse>
    <verse number="14">Io so, e son persuaso nel Signor Gesù, che niuna cosa per sè stessa è immonda; ma, a chi stima alcuna cosa essere immonda, ad esso è immonda.</verse>
    <verse number="15">Ma, se il tuo fratello è contristato per lo cibo, tu non cammini più secondo carità; non far, col tuo cibo, perir colui per cui Cristo è morto.</verse>
    <verse number="16">Il vostro bene adunque non sia bestemmiato.</verse>
    <verse number="17">Perciocchè il regno di Dio non è vivanda, nè bevanda; ma giustizia, e pace, e letizia nello Spirito Santo.</verse>
    <verse number="18">Perciocchè, chi in queste cose serve a Cristo è grato a Dio, ed approvato dagli uomini.</verse>
    <verse number="19">Procacciamo adunque le cose che son della pace, e della scambievole edificazione.</verse>
    <verse number="20">Non disfar l’opera di Dio per la vivanda; ben sono tutte le cose pure; ma vi è male per l’uomo che mangia con intoppo.</verse>
    <verse number="21">Egli è bene non mangiar carne, e non ber vino, e non far cosa alcuna, nella quale il tuo fratello s’intoppa, o è scandalezzato, o è debole.</verse>
    <verse number="22">Tu, hai tu fede? abbila in te stesso, davanti a Dio; beato chi non condanna sè stesso in ciò ch’egli discerne.</verse>
    <verse number="23">Ma colui che sta in dubbio, se mangia, è condannato; perciocchè non mangia con fede; or tutto ciò che non è di fede è peccato.</verse>
  </chapter>
  <chapter number="15">
    <verse number="1">OR noi, che siam forti, dobbiam comportare le debolezze de’ deboli, e non compiacere a noi stessi.</verse>
    <verse number="2">Ciascun di noi compiaccia al prossimo, nel bene, ad edificazione.</verse>
    <verse number="3">Poichè Cristo ancora non ha compiaciuto a sè stesso, anzi ha fatto come è scritto: Gli oltraggi di coloro che ti oltraggiano son caduti sopra me.</verse>
    <verse number="4">Perciocchè tutte le cose, che furono già innanzi scritte, furono scritte per nostro ammaestramento; acciocchè, per la pazienza, e per la consolazione delle scritture, noi riteniamo la speranza.</verse>
    <verse number="5">Or l’Iddio della pazienza, e della consolazione, vi dia d’avere un medesimo sentimento fra voi, secondo Cristo Gesù.</verse>
    <verse number="6">Acciocchè, di pari consentimento, d’una stessa bocca, glorifichiate Iddio, che è Padre del nostro Signor Gesù Cristo.</verse>
    <verse number="7">Perciò, accoglietevi gli uni gli altri, siccome ancora Cristo ci ha accolti nella gloria di Dio.</verse>
    <verse number="8">Or io dico, che Cristo è stato ministro della circoncisione, per dimostrar la verità di Dio, compiendo le promesse fatte a’ padri.</verse>
    <verse number="9">E perchè i Gentili glorifichino Iddio per la sua misericordia, siccome è scritto: Per questo io ti celebrerò fra le Genti, e salmeggerò al tuo nome.</verse>
    <verse number="10">Ed altrove la scrittura dice: Rallegratevi, o Genti, col suo popolo.</verse>
    <verse number="11">Ed altrove: Tutte le Genti, lodate il Signore; e voi, popoli tutti, celebratelo.</verse>
    <verse number="12">Ed altrove Isaia dice: Vi sarà la radice di Iesse, e colui che sorgerà per regger le Genti; le nazioni spereranno in lui.</verse>
    <verse number="13">Or l’Iddio della speranza vi riempia d’ogni allegrezza e pace, credendo; acciocchè abbondiate nella speranza, per la forza dello Spirito Santo.</verse>
    <verse number="14">ORA, fratelli miei, io stesso son persuaso di voi, che voi ancora siete pieni di bontà, ripieni d’ogni conoscenza, sufficienti eziandio ad ammonirvi gli uni gli altri.</verse>
    <verse number="15">Ma, fratelli, io vi ho scritto alquanto più arditamente, come per ricordo, per la grazia che mi è stata data da Dio,</verse>
    <verse number="16">per esser ministro di Gesù Cristo presso i Gentili, adoperandomi nel sacro servigio dell’evangelo di Dio, acciocchè l’offerta de’ Gentili sia accettevole, santificata per lo Spirito Santo.</verse>
    <verse number="17">Io ho adunque di che gloriarmi in Cristo Gesù, nelle cose che appartengono al servigio di Dio.</verse>
    <verse number="18">Perciocchè io non saprei dir cosa che Cristo non abbia operata per me, per l’ubbidienza de’ Gentili, per parola e per opera;</verse>
    <verse number="19">con potenza di segni e di prodigi; con la virtù dello Spirito di Dio; talchè, da Gerusalemme, e da’ luoghi d’intorno infino all’Illirico, io ho compiuto il servigio dell’evangelo di Cristo.</verse>
    <verse number="20">Avendo ancora in certo modo l’ambizione di evangelizzare, non dove fosse già stata fatta menzion di Cristo; per non edificar sopra il fondamento altrui.</verse>
    <verse number="21">Ma, come è scritto: Coloro a’ quali non è stato annunziato nulla di lui lo vedranno; e coloro che non ne hanno udito parlare l’intenderanno.</verse>
    <verse number="22">Per la qual cagione ancora sono spesse volte stato impedito di venire a voi.</verse>
    <verse number="23">Ma ora, non avendo più luogo in queste contrade, ed avendo già da molti anni gran desiderio di venire a voi,</verse>
    <verse number="24">quando andrò in Ispagna, verrò a voi; perciocchè io spero, passando, di vedervi, e d’esser da voi accompagnato fin là, dopo che prima mi sarò in parte saziato di voi.</verse>
    <verse number="25">Ora al presente io vo in Gerusalemme, per sovvenire a’ santi.</verse>
    <verse number="26">Perciocchè a que’ di Macedonia, e d’Acaia, è piaciuto di far qualche contribuzione per li poveri d’infra i santi, che sono in Gerusalemme.</verse>
    <verse number="27">È, dico, lor piaciuto di farlo; ed anche son loro debitori, perciocchè, se i Gentili hanno partecipato ai lor beni spirituali, debbono altresì sovvenir loro ne’ carnali.</verse>
    <verse number="28">Appresso adunque che io avrò compiuto questo, ed avrò lor consegnato questo frutto, io andrò in Ispagna, passando da voi.</verse>
    <verse number="29">Or io so che, venendo a voi, verrò con pienezza di benedizione dell’evangelo di Cristo.</verse>
    <verse number="30">Or io vi prego, fratelli, per lo Signor nostro Gesù Cristo, e per la carità dello Spirito, che combattiate meco presso Iddio per me, nelle vostre orazioni;</verse>
    <verse number="31">acciocchè io sia liberato da’ ribelli, che son nella Giudea; e che il mio ministerio, che è per Gerusalemme, sia accettevole a’ santi.</verse>
    <verse number="32">Acciocchè se piace a Dio, io venga con allegrezza a voi, e sia ricreato con voi.</verse>
    <verse number="33">Or l’Iddio della pace sia con tutti voi. Amen.</verse>
  </chapter>
  <chapter number="16">
    <verse number="1">OR io vi raccomando Febe, nostra sorella, che è diaconessa della chiesa che è in Cencrea.</verse>
    <verse number="2">Acciocchè voi l’accogliate nel Signore, come si conviene a’ santi, e le sovveniate in qualunque cosa avrà bisogno di voi; perciocchè ella è stata protettrice di molti, e di me stesso ancora.</verse>
    <verse number="3">Salutate Priscilla, ed Aquila, miei compagni d’opera in Cristo Gesù.</verse>
    <verse number="4">I quali hanno, per la vita mia, esposto il lor proprio collo; a’ quali non io solo, ma ancora tutte le chiese de’ Gentili, rendono grazie.</verse>
    <verse number="5">Salutate ancora la chiesa che è nella lor casa, salutate il mio caro Epeneto, il quale è le primizie dell’Acaia in Cristo.</verse>
    <verse number="6">Salutate Maria, la quale si è molto affaticata per noi.</verse>
    <verse number="7">Salutate Andronico e Giunia, miei parenti, e miei compagni di prigione, i quali son segnalati fra gli apostoli, ed anche sono stati innanzi a me in Cristo.</verse>
    <verse number="8">Salutate Amplia, caro mio nel Signore.</verse>
    <verse number="9">Salutate Urbano, nostro compagno d’opera in Cristo; e il mio caro Stachi.</verse>
    <verse number="10">Salutate Apelle, che è approvato in Cristo. Salutate que’ di casa di Aristobulo.</verse>
    <verse number="11">Salutate Erodione, mio parente. Salutate que’ di casa di Narcisso che son nel Signore.</verse>
    <verse number="12">Salutate Trifena, e Trifosa, le quali si affaticano nel Signore. Salutate la cara Perside, la quale si è molto affaticata nel Signore.</verse>
    <verse number="13">Salutate Rufo, che è eletto nel Signore, e la madre sua, e mia.</verse>
    <verse number="14">Salutate Asincrito, Flegonte, Erma, Patroba, Erme, e i fratelli che son con loro.</verse>
    <verse number="15">Salutate Filologo, e Giulia, e Nereo, e la sua sorella; ed Olimpa, e tutti i santi che son con loro.</verse>
    <verse number="16">Salutatevi gli uni gli altri con un santo bacio; le chiese di Cristo vi salutano.</verse>
    <verse number="17">Or io vi esorto, fratelli, che prendiate guardia a coloro che commettono le dissensioni, e gli scandali, contro alla dottrina, la quale avete imparata; e che vi ritiriate da essi.</verse>
    <verse number="18">Perciocchè tali non servono al nostro Signor Gesù Cristo, ma al proprio ventre; e con dolce e lusinghevol parlare, seducono i cuori de’ semplici.</verse>
    <verse number="19">Poichè la vostra ubbidienza è divolgata fra tutti; laonde io mi rallegro per cagion vostra; or io desidero che siate savi al bene; e semplici al male.</verse>
    <verse number="20">Or l’Iddio della pace triterà tosto Satana sotto a’ vostri piedi. La grazia del Signor nostro Gesù Cristo sia con voi. Amen.</verse>
    <verse number="21">Timoteo, mio compagno d’opera, e Lucio, e Giason, e Sosipatro, miei parenti, vi salutano.</verse>
    <verse number="22">Io Terzio, che ho scritta questa epistola, vi saluto nel Signore.</verse>
    <verse number="23">Gaio, albergator mio, e di tutta la chiesa, vi saluta. Erasto, il camarlingo della città, e il fratello Quarto, vi salutano.</verse>
    <verse number="24">La grazia del nostro Signor Gesù Cristo sia con tutti voi. Amen.</verse>
    <verse number="25">Or a colui che vi può raffermare, secondo il mio evangelo, e la predicazione di Gesù Cristo, secondo la rivelazion del misterio, celato per molti secoli addietro,</verse>
    <verse number="26">ed ora manifestato, e dato a conoscere fra tutte le Genti, per le scritture profetiche, secondo il comandamento dell’eterno Dio, all’ubbidienza della fede;</verse>
    <verse number="27">a Dio, sol savio, sia la gloria in eterno, per Gesù Cristo. Amen.</verse>
  </chapter>
</book>
