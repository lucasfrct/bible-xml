<?xml version="1.0" encoding="UTF-8"?>
<book version="diodati" name="2tessalonicenses" chapters="3" verses="47" source="Giovanni Diodati" edition="Bíblia Pédia &amp;copy; 2010" abbrev="2ts">
  <chapter number="1">
    <verse number="1">PAOLO, e Silvano, e Timoteo, alla chiesa de’ Tessalonicesi, che è in Dio, nostro Padre; e nel Signor Gesù Cristo.</verse>
    <verse number="2">Grazia a voi, e pace, da Dio nostro Padre, e dal Signor Gesù Cristo.</verse>
    <verse number="3">NOI siamo obbligati di render sempre grazie di voi a Dio, fratelli, come egli è ben convenevole; perciocchè la vostra fede cresce sommamente, e la carità di ciascun di tutti voi abbonda fra voi scambievolmente.</verse>
    <verse number="4">Talchè noi stessi ci gloriamo di voi, nelle chiese di Dio, per la vostra sofferenza, e fede, in tutte le vostre persecuzioni, ed afflizioni, che voi sostenete.</verse>
    <verse number="5">Il che è una dimostrazione del giusto giudizio di Dio, acciocchè siate reputati degni del regno di Dio, per lo quale ancora patite.</verse>
    <verse number="6">Poichè è cosa giusta dinnanzi a Dio, di rendere afflizione a coloro che vi affliggono;</verse>
    <verse number="7">ed a voi, che siete afflitti, requie con noi, quando il Signor Gesù Cristo apparirà dal cielo, con gli angeli della sua potenza;</verse>
    <verse number="8">con fuoco fiammeggiante, prendendo vendetta di coloro che non conoscono Iddio, e di coloro che non ubbidiscono all’evangelo del Signor nostro Gesù Cristo.</verse>
    <verse number="9">I quali porteranno la pena, la perdizione eterna, dalla faccia del Signore, e dalla gloria della sua possanza;</verse>
    <verse number="10">quando egli sarà venuto per esser glorificato ne’ suoi santi, e reso maraviglioso in tutti i credenti poichè alla nostra testimonianza presso voi è stata prestata fede, in quel giorno.</verse>
    <verse number="11">Per la qual cosa ancora noi preghiamo del continuo per voi, che l’Iddio nostro vi faccia degni di questa vocazione, e compia tutto il beneplacito della sua bontà, e l’opera della fede, con potenza.</verse>
    <verse number="12">Acciocchè sia glorificato il nome del Signor nostro Gesù Cristo in voi, e voi in lui; secondo la grazia dell’Iddio nostro e del Signor Gesù Cristo.</verse>
  </chapter>
  <chapter number="2">
    <verse number="1">OR noi vi preghiamo, fratelli, riguardo all’avvenimento del Signor nostro Gesù Cristo, ed al nostro adunamento in lui,</verse>
    <verse number="2">che non siate tosto smossi della mente, nè turbati, per ispirito, nè per parola, nè per epistola, come da parte nostra, quasi che il giorno di Cristo soprastia vicino.</verse>
    <verse number="3">Niuno v’inganni per alcuna maniera; perciocchè quel giorno non verrà, che prima non sia venuta l’apostasia, e non sia manifestato l’uomo del peccato, il figliuol della perdizione.</verse>
    <verse number="4">L’avversario, che s’innalza sopra chiunque è chiamato dio, o divinità; talchè siede nel tempio di Dio, come Dio; mostrando sè stesso, e dicendo, ch’egli è Dio.</verse>
    <verse number="5">Non vi ricordate voi che, essendo ancora fra voi, io vi diceva queste cose?</verse>
    <verse number="6">Ed ora voi sapete ciò che lo ritiene, acciocchè egli sia manifestato al suo tempo.</verse>
    <verse number="7">Perciocchè già fin da ora opera il misterio dell’iniquità; soltanto colui che lo ritiene al presente dev’esser tolto di mezzo.</verse>
    <verse number="8">Ed allora sarà manifestato quell’empio, il quale il Signore distruggerà per lo spirito della sua bocca, e ridurrà al niente per l’apparizion del suo avvenimento.</verse>
    <verse number="9">Del quale empio l’avvenimento sarà, secondo l’operazione di Satana, con ogni potenza, e prodigi, e miracoli di menzogna;</verse>
    <verse number="10">e con ogni inganno d’iniquità, in coloro che periscono, perciocchè non hanno dato luogo all’amor della verità, per esser salvati.</verse>
    <verse number="11">E però Iddio manderà loro efficacia d’errore, affin che credano alla menzogna;</verse>
    <verse number="12">acciocchè sieno giudicati tutti coloro che non hanno creduto alla verità, ma si non compiaciuti nell’iniquità.</verse>
    <verse number="13">Ma noi siamo obbligati di render del continuo grazie di voi a Dio, fratelli amati dal Signore, di ciò che Iddio vi ha eletti dal principio a salute, in santificazion di Spirito, e fede alla verità.</verse>
    <verse number="14">A che egli vi ha chiamati per il nostro evangelo, all’acquisto della gloria del Signor nostro Gesù Cristo.</verse>
    <verse number="15">Perciò, fratelli, state saldi, e ritenete gl’insegnamenti che avete imparati per parola, o per epistola nostra.</verse>
    <verse number="16">Ora, il Signor nostro Gesù Cristo stesso, e l’Iddio e Padre nostro, il qual ci ha amati, e ci ha data eterna consolazione, e buona speranza in grazia,</verse>
    <verse number="17">consoli i cuori vostri, e vi confermi in ogni buona parola, ed opera.</verse>
  </chapter>
  <chapter number="3">
    <verse number="1">NEL rimanente, fratelli, pregate per noi, acciocchè la parola del Signore corra, e sia glorificata, come fra voi.</verse>
    <verse number="2">Ed acciocchè noi siam liberati dagli uomini insolenti, e malvagi; perchè la fede non è di tutti.</verse>
    <verse number="3">Or il Signore è fedele, il quale vi raffermerà, e vi guarderà dal maligno.</verse>
    <verse number="4">E noi ci confidiam di voi, nel Signore, che voi fate, e farete le cose che vi ordiniamo.</verse>
    <verse number="5">Or il Signore addirizzi i vostri cuori all’amor di Dio, e alla paziente aspettazione di Cristo.</verse>
    <verse number="6">Ora, fratelli, noi vi ordiniamo, nel nome del Signor nostro Gesù Cristo, che vi ritiriate da ogni fratello che cammina disordinatamente, e non secondo l’insegnamento che ha ricevuto da noi.</verse>
    <verse number="7">Perciocchè voi stessi sapete come ci conviene imitare; poichè non ci siam portati disordinatamente fra voi.</verse>
    <verse number="8">E non abbiam mangiato il pane, ricevutolo da alcuno in dono; ma con fatica, e travaglio, lavorando notte e giorno, per non gravare alcun di voi.</verse>
    <verse number="9">Non già che non ne abbiamo la podestà; ma per darvi noi stessi per esempi, acciocchè c’imitiate.</verse>
    <verse number="10">Perciocchè ancora, quando eravamo fra voi, vi dinunziavamo questo: che chi non vuol lavorare non mangi.</verse>
    <verse number="11">Imperocchè intendiamo che fra voi ve ne sono alcuni che camminano disordinatamente, non facendo opera alcuna, ma occupandosi in cose vane.</verse>
    <verse number="12">Or a tali dinunziamo, e li esortiamo per lo Signor nostro Gesù Cristo che lavorando quietamente, mangino il pane loro.</verse>
    <verse number="13">Ma, quant’è a voi, fratelli, non vi stancate facendo bene.</verse>
    <verse number="14">E se alcuno non ubbidisce alla nostra parola, significata per questa epistola, notate un tale, e non vi mescolate con lui, acciocchè si vergogni.</verse>
    <verse number="15">Ma pur nol tenete per nemico, anzi ammonitelo come fratello.</verse>
    <verse number="16">Or il Signore stesso della pace vi dia del continuo la pace in ogni maniera. Il Signore sia con tutti voi.</verse>
    <verse number="17">Il saluto di man propria di me Paolo, che è un segnale in ogni epistola: così scrivo.</verse>
    <verse number="18">La grazia del Signor nostro Gesù Cristo sia con tutti voi. Amen.</verse>
  </chapter>
</book>
