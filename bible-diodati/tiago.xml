<?xml version="1.0" encoding="UTF-8"?>
<book version="diodati" name="tiago" chapters="5" verses="108" source="Giovanni Diodati" edition="Bíblia Pédia &amp;copy; 2010" abbrev="tg">
  <chapter number="1">
    <verse number="1">GIACOMO, servitor di Dio, e del Signor Gesù Cristo, alle dodici tribù, che son nella dispersione; salute.</verse>
    <verse number="2">REPUTATE compiuta allegrezza, fratelli miei, quando sarete caduti in diverse tentazioni;</verse>
    <verse number="3">sapendo che la prova della vostra fede produce pazienza.</verse>
    <verse number="4">Or abbia la pazienza un’opera compiuta; acciocchè voi siate compiuti ed intieri, non mancando di nulla.</verse>
    <verse number="5">Che se alcun di voi manca di sapienza, chieggala a Dio, che dona a tutti liberalmente, e non fa onta, e gli sarà donata.</verse>
    <verse number="6">Ma chieggala in fede, senza star punto in dubbio; perciocchè chi sta in dubbio è simile al fiotto del mare, agitato dal vento e dimenato.</verse>
    <verse number="7">Imperocchè, non pensi già quel tal uomo di ricever nulla dal Signore;</verse>
    <verse number="8">essendo uomo doppio di cuore, instabile in tutte le sue vie.</verse>
    <verse number="9">Or il fratello che è in basso stato si glorii della sua altezza.</verse>
    <verse number="10">E il ricco, della sua bassezza; perciocchè egli trapasserà come fior d’erba.</verse>
    <verse number="11">Imperocchè, come quando è levato il sole con l’arsura, egli ha tosto seccata l’erba, e il suo fiore è caduto, e la bellezza della sua apparenza è perita, così ancora si appasserà il ricco nelle sue vie.</verse>
    <verse number="12">Beato l’uomo che sopporta la tentazione; perciocchè, essendosi reso approvato, egli riceverà la corona della vita, la quale il Signore ha promessa a coloro che l’amano.</verse>
    <verse number="13">Niuno, essendo tentato, dica: Io son tentato da Dio; poichè Iddio non può esser tentato di mali, e altresì non tenta alcuno.</verse>
    <verse number="14">Ma ciascuno è tentato, essendo attratto e adescato dalla propria concupiscenza.</verse>
    <verse number="15">Poi appresso, la concupiscenza, avendo conceputo, partorisce il peccato; e il peccato, essendo compiuto, genera la morte.</verse>
    <verse number="16">Non errate, fratelli miei diletti:</verse>
    <verse number="17">ogni buona donazione, ed ogni dono perfetto, è da alto, discendendo dal padre dei lumi, nel quale non vi è mutamento, nè ombra di cambiamento.</verse>
    <verse number="18">Egli ci ha di sua volontà generati per la parola della verità, acciocchè siamo in certo modo le primizie delle sue creature.</verse>
    <verse number="19">PERCIÒ, fratelli miei diletti, sia ogni uomo pronto all’udire, tardo al parlare, lento all’ira.</verse>
    <verse number="20">Perciocchè l’ira dell’uomo non mette in opera la giustizia di Dio.</verse>
    <verse number="21">Perciò, deposta ogni lordura, e feccia di malizia, ricevete con mansuetudine la parola innestata in voi, la quale può salvar le anime vostre.</verse>
    <verse number="22">E siate facitori della parola, e non solo uditori; ingannando voi stessi.</verse>
    <verse number="23">Perciocchè, se alcuno è uditor della parola, e non facitore, egli è simile ad un uomo che considera la sua natia faccia in uno specchio.</verse>
    <verse number="24">Imperocchè, dopo ch’egli si è mirato, egli se ne va, e subito ha dimenticato quale egli fosse.</verse>
    <verse number="25">Ma chi avrà riguardato bene addentro nella legge perfetta, che è la legge della libertà, e sarà perseverato; esso, non essendo uditore dimentichevole, ma facitor dell’opera, sarà beato nel suo operare.</verse>
    <verse number="26">Se alcuno pare esser religioso fra voi, e non tiene a freno la sua lingua, ma seduce il cuor suo, la religion di quel tale è vana.</verse>
    <verse number="27">La religione pura ed immacolata, dinanzi a Dio e Padre, è questa; visitar gli orfani, e le vedove, nelle loro afflizioni; e conservarsi puro dal mondo.</verse>
  </chapter>
  <chapter number="2">
    <verse number="1">FRATELLI miei, non abbiate la fede della gloria di Gesù Cristo, Signor nostro, con riguardi alle qualità delle persone.</verse>
    <verse number="2">Perciocchè, se nella vostra raunanza entra un uomo con l’anel d’oro, in vestimento splendido; e v’entra parimente un povero, in vestimento sozzo;</verse>
    <verse number="3">e voi riguardate a colui che porta il vestimento splendido, e gli dite: Tu, siedi qui onorevolmente; e al povero dite: Tu, stattene quivi in piè, o siedi qui sotto allo scannello de’ miei piedi;</verse>
    <verse number="4">non avete voi fatta differenza in voi stessi? e non siete voi divenuti de’ giudici con malvagi pensieri?</verse>
    <verse number="5">Ascoltate, fratelli miei diletti: non ha Iddio eletti i poveri del mondo, per esser ricchi in fede, ed eredi dell’eredità ch’egli ha promessa a coloro che l’amano?</verse>
    <verse number="6">Ma voi avete disonorato il povero. I ricchi non son eglino quelli che vi tiranneggiano? non son eglino quelli che vi traggono alle corti?</verse>
    <verse number="7">Non son eglino quelli che bestemmiano il buon nome, del quale voi siete nominati?</verse>
    <verse number="8">Se invero voi adempiete la legge reale, secondo la scrittura: Ama il tuo prossimo, come te stesso, fate bene.</verse>
    <verse number="9">Ma, se avete riguardo alla qualità delle persone, voi commettete peccato, essendo dalla legge convinti, come trasgressori.</verse>
    <verse number="10">Perciocchè, chiunque avrà osservata tutta la legge, ed avrà fallito in un sol capo, è colpevole di tutti.</verse>
    <verse number="11">Poichè colui che ha detto: Non commettere adulterio; ha ancor detto: Non uccidere; che se tu non commetti adulterio, ma uccidi, tu sei divenuto trasgressor della legge.</verse>
    <verse number="12">Così parlate, e così operate, come avendo da esser giudicati per la legge della libertà.</verse>
    <verse number="13">Perciocchè il giudicio senza misericordia sarà contro a colui che non avrà usata misericordia; e misericordia si gloria contro a giudicio.</verse>
    <verse number="14">CHE utilità vi è, fratelli miei, se alcuno dice d’aver fede, e non ha opere? può la fede salvarlo?</verse>
    <verse number="15">Che se un fratello, o sorella, son nudi, e bisognosi del nudrimento cotidiano;</verse>
    <verse number="16">ed alcun di voi dice loro: Andatevene in pace, scaldatevi, e satollatevi; e voi non date loro i bisogni del corpo; qual pro fate loro?</verse>
    <verse number="17">Così ancora la fede a parte, se non ha le opere, è per sè stessa morta.</verse>
    <verse number="18">Anzi alcuno dirà; Tu hai la fede, ed io ho le opere; mostrami la tua fede senza le tue opere, ed io ti mostrerò la fede mia per le mie opere.</verse>
    <verse number="19">Tu credi che Iddio è un solo; ben fai; i demoni lo credono anch’essi, e tremano.</verse>
    <verse number="20">Ora, o uomo vano, vuoi tu conoscere che la fede senza le opere è morta?</verse>
    <verse number="21">Non fu Abrahamo, nostro padre, giustificato per le opere, avendo offerto il suo figliuolo Isacco sopra l’altare?</verse>
    <verse number="22">Tu vedi che la fede operava insieme con le opere d’esso, e che per le opere la fede fu compiuta.</verse>
    <verse number="23">E fu adempiuta la scrittura, che dice: Ed Abrahamo credette a Dio, e ciò gli fu imputato a giustizia; ed egli fu chiamato: Amico di Dio.</verse>
    <verse number="24">Voi vedete adunque che l’uomo è giustificato per le opere, e non per la fede solamente.</verse>
    <verse number="25">Simigliantemente ancora non fu Raab, la meretrice, giustificata per le opere, avendo accolti i messi, e mandatili via per un altro cammino?</verse>
    <verse number="26">Poichè, siccome il corpo senza spirito è morto, così ancora la fede senza le opere è morta.</verse>
  </chapter>
  <chapter number="3">
    <verse number="1">FRATELLI miei, non siate molti maestri; sapendo che noi ne riceveremo maggior condannazione.</verse>
    <verse number="2">Poichè tutti falliamo in molte cose; se alcuno non fallisce nel parlare, esso è uomo compiuto, e può tenere a freno eziandio tutto il corpo.</verse>
    <verse number="3">Ecco, noi mettiamo i freni nelle bocche de’ cavalli, acciocchè ci ubbidiscano, e facciamo volgere tutto il corpo loro.</verse>
    <verse number="4">Ecco ancora le navi, benchè sieno cotanto grandi, e che sieno sospinte da fieri venti, son volte con un piccolissimo timone, dovunque il movimento di colui che le governa vuole.</verse>
    <verse number="5">Così ancora la lingua è un piccol membro, e si vanta di gran cose. Ecco, un piccol fuoco quante legne incende!</verse>
    <verse number="6">La lingua altresì è un fuoco, è il mondo dell’iniquità; così dentro alle nostre membra è posta la lingua, la qual contamina tutto il corpo, e infiamma la ruota della vita, ed è infiammata dalla geenna.</verse>
    <verse number="7">Poichè ogni generazione di fiere, e d’uccelli, e di rettili, e d’animali marini, si doma ed è stata domata dalla natura umana;</verse>
    <verse number="8">ma niun uomo può domar la lingua; ella è un male che non si può rattenere; è piena di mortifero veleno.</verse>
    <verse number="9">Per essa benediciamo Iddio e Padre; e per essa malediciamo gli uomini, che son fatti alla simiglianza di Dio.</verse>
    <verse number="10">D’una medesima bocca procede benedizione e maledizione. Non bisogna, fratelli miei, che queste cose si facciano in questa maniera.</verse>
    <verse number="11">La fonte sgorga ella da una medesima buca il dolce e l’amaro?</verse>
    <verse number="12">Può, fratelli miei, un fico fare ulive, o una vite fichi? così niuna fonte può gettare acqua salsa, e dolce.</verse>
    <verse number="13">CHI è savio e saputo, fra voi? mostri, per la buona condotta, le sue opere, con mansuetudine di sapienza.</verse>
    <verse number="14">Ma, se voi avete nel cuor vostro invidia amara e contenzione, non vi gloriate contro alla verità, e non mentite contro ad essa.</verse>
    <verse number="15">Questa non è la sapienza che discende da alto; anzi è terrena, animale, diabolica.</verse>
    <verse number="16">Perciocchè, dov’è invidia e contenzione, ivi è turbamento ed opera malvagia.</verse>
    <verse number="17">Ma la sapienza che è da alto prima è pura, poi pacifica, moderata, arrendevole, piena di misericordia e di frutti buoni, senza parzialità, e senza ipocrisia.</verse>
    <verse number="18">Or il frutto della giustizia si semina in pace da coloro che si adoperano alla pace.</verse>
  </chapter>
  <chapter number="4">
    <verse number="1">ONDE vengon le guerre, e le contese fra voi? non è egli da questo, cioè dalle vostre voluttà, che guerreggiano nelle vostre membra?</verse>
    <verse number="2">Voi bramate, e non avete; voi uccidete, e procacciate a gara, e non potete ottenere; voi combattete e guerreggiate, e non avete; perciocchè non domandate.</verse>
    <verse number="3">Voi domandate, e non ricevete; perciocchè domandate male, per ispender ne’ vostri piaceri.</verse>
    <verse number="4">Adulteri ed adultere, non sapete voi che l’amicizia del mondo è inimicizia contro a Dio? colui adunque che vuol essere amico del mondo si rende nemico di Dio.</verse>
    <verse number="5">Pensate voi che la scrittura dica in vano: Lo spirito che abita in voi appetisce ad invidia?</verse>
    <verse number="6">Ma egli dà vie maggior grazia; perciò dice: Iddio resiste a’ superbi, e dà grazia agli umili.</verse>
    <verse number="7">Sottomettetevi adunque a Dio, contrastate al diavolo, ed egli fuggirà da voi.</verse>
    <verse number="8">Appressatevi a Dio, ed egli si appresserà a voi: nettate le vostre mani o peccatori; e purificate i cuori vostri, o doppi d’animo.</verse>
    <verse number="9">Siate afflitti, e fate cordoglio, e piangete; sia il vostro riso convertito in duolo, e l’allegrezza in tristizia.</verse>
    <verse number="10">Umiliatevi nel cospetto del Signore, ed egli v’innalzerà.</verse>
    <verse number="11">Non parlate gli uni contro agli altri, fratelli; chi parla contro al fratello, e giudica il suo fratello, parla contro alla legge, e giudica la legge; ora, se tu condanni la legge, tu non sei facitor della legge, ma giudice.</verse>
    <verse number="12">V’è un solo Legislatore, il qual può salvare, e perdere; ma tu, chi sei, che tu condanni altrui?</verse>
    <verse number="13">OR su, voi che dite: Oggi, o domani, andremo in tal città, ed ivi dimoreremo un anno, e mercateremo, e guadagneremo.</verse>
    <verse number="14">Che non sapete ciò che sarà domani; perciocchè, qual’è la vita vostra? poich’ella è un vapore, che apparisce per un poco di tempo, e poi svanisce.</verse>
    <verse number="15">Invece di dire: Se piace al Signore, e se siamo in vita, noi farem questo o quello.</verse>
    <verse number="16">E pure ora voi vi vantate nelle vostre vane glorie; ogni tal vanto è cattivo.</verse>
    <verse number="17">Vi è adunque peccato a colui che sa fare il bene, e non lo fa.</verse>
  </chapter>
  <chapter number="5">
    <verse number="1">OR su al presente, ricchi, piangete, urlando per le miserie vostre, che sopraggiungono.</verse>
    <verse number="2">Le vostre ricchezze son marcite, e i vostri vestimenti sono stati rosi dalle tignuole.</verse>
    <verse number="3">L’oro e l’argento vostro è arrugginito e la lor ruggine sarà in testimonianza contro a voi, e divorerà le vostre carni, a guisa di fuoco; voi avete fatto un tesoro per gli ultimi giorni.</verse>
    <verse number="4">Ecco, il premio degli operai che hanno mietuti i vostri campi, del quale sono stati frodati da voi, grida; e le grida di coloro che hanno mietuto sono entrate nelle orecchie del Signor degli eserciti.</verse>
    <verse number="5">Voi siete vissuti sopra la terra in delizie e morbidezze; voi avete pasciuti i cuori vostri, come in giorno di solenne convito.</verse>
    <verse number="6">Voi avete condannato, voi avete ucciso il giusto; egli non vi resiste.</verse>
    <verse number="7">ORA dunque, fratelli, siete pazienti fino alla venuta del Signore; ecco, il lavoratore aspetta il prezioso frutto della terra con pazienza, finchè quello abbia ricevuta la pioggia della prima e dell’ultima stagione.</verse>
    <verse number="8">Siate ancor voi pazienti; raffermate i cuori vostri; perciocchè l’avvenimento del Signore è vicino.</verse>
    <verse number="9">Non sospirate gli uni contro agli altri, fratelli; acciocchè non siate giudicati; ecco il giudice è alla porta.</verse>
    <verse number="10">Fratelli miei, prendete per esempio d’afflizione e di pazienza, i profeti, i quali hanno parlato nel Nome del Signore.</verse>
    <verse number="11">Ecco, noi predichiamo beati coloro che hanno sofferto; voi avete udita la pazienza di Giobbe, ed avete veduto il fine del Signore; poichè il Signore è grandemente pietoso e misericordioso.</verse>
    <verse number="12">Ora, innanzi ad ogni cosa, fratelli miei, non giurate nè per lo cielo, nè per la terra; nè fate alcun altro giuramento; anzi sia il vostro sì, sì, il no, no; acciocchè non cadiate in giudicio.</verse>
    <verse number="13">Evvi alcun di voi afflitto? ori; evvi alcuno d’animo lieto? salmeggi.</verse>
    <verse number="14">È alcuno di voi infermo? chiami gli anziani della chiesa, ed orino essi sopra lui, ungendolo d’olio, nel nome del Signore.</verse>
    <verse number="15">E l’orazione della fede salverà il malato, e il Signore lo rileverà; e s’egli ha commessi de’ peccati, gli saranno rimessi.</verse>
    <verse number="16">Confessate i falli gli uni agli altri, ed orate gli uni per gli altri, acciocchè siate sanati; molto può l’orazione del giusto, fatta con efficacia.</verse>
    <verse number="17">Elia era uomo sottoposto a medesime passioni come noi, e pur per orazione richiese che non piovesse, e non piovve sopra la terra lo spazio di tre anni e sei mesi.</verse>
    <verse number="18">E di nuovo egli pregò, e il cielo diè della pioggia, e la terra produsse il suo frutto.</verse>
    <verse number="19">Fratelli, se alcun di voi si svia dalla verità, ed alcuno lo converte;</verse>
    <verse number="20">sappia colui, che chi avrà convertito un peccatore dall’error della sua via, salverà un’anima da morte, e coprirà moltitudine di peccati.</verse>
  </chapter>
</book>
