<?xml version="1.0" encoding="UTF-8"?>
<book version="diodati" name="mateus" chapters="28" verses="1071" source="Giovanni Diodati" edition="Bíblia Pédia &amp;copy; 2010" abbrev="mt">
  <chapter number="1">
    <verse number="1">LIBRO della generazione di Gesù Cristo, figliuolo di Davide, figliuolo di Abrahamo.</verse>
    <verse number="2">Abrahamo generò Isacco; ed Isacco generò Giacobbe; e Giacobbe generò Giuda, ed i suoi fratelli.</verse>
    <verse number="3">E Giuda generò Fares, e Zara, di Tamar; e Fares generò Esrom; ed Esrom generò Aram.</verse>
    <verse number="4">Ed Aram generò Aminadab; ed Aminadab generò Naasson; e Naasson generò Salmon.</verse>
    <verse number="5">E Salmon generò Booz, di Rahab; e Booz generò Obed, di Rut; ed Obed generò Iesse.</verse>
    <verse number="6">E Iesse generò il re Davide. E il re Davide generò Salomone, di quella ch’era stata di Uria.</verse>
    <verse number="7">E Salomone generò Roboamo; e Roboamo generò Abia; ed Abia generò Asa.</verse>
    <verse number="8">Ed Asa generò Giosafat; e Giosafat generò Gioram; e Gioram generò Hozia.</verse>
    <verse number="9">E Hozia generò Ioatam; e Ioatam generò Achaz; ed Achaz generò Ezechia.</verse>
    <verse number="10">Ed Ezechia generò Manasse; e Manasse generò Amon; ed Amon generò Giosia.</verse>
    <verse number="11">E Giosia generò Ieconia, e i suoi fratelli che furono al tempo della cattività di Babilonia.</verse>
    <verse number="12">E, dopo la cattività di Babilonia, Ieconia generò Salatiel; e Salatiel generò Zorobabel.</verse>
    <verse number="13">E Zorobabel generò Abiud; ed Abiud generò Eliachim; ed Eliachim generò Azor.</verse>
    <verse number="14">Ed Azor generò Sadoc; e Sadoc generò Achim; ed Achim generò Eliud.</verse>
    <verse number="15">Ed Eliud generò Eleazaro; ed Eleazaro generò Mattan; e Mattan generò Giacobbe.</verse>
    <verse number="16">E Giacobbe generò Giuseppe, marito di Maria, della quale è nato Gesù, che è nominato Cristo.</verse>
    <verse number="17">Così tutte le generazioni, da Abrahamo fino a Davide, son quattordici generazioni; e da Davide fino alla cattività di Babilonia, altresì quattordici; e dalla cattività di Babilonia fino a Cristo, altresì quattordici.</verse>
    <verse number="18">OR la natività di Gesù Cristo avvenne in questo modo. Maria, sua madre, essendo stata sposata a Giuseppe, avanti che fossero venuti a stare insieme si trovò gravida; il che era dello Spirito Santo.</verse>
    <verse number="19">E Giuseppe, suo marito, essendo uomo giusto, e non volendola pubblicamente infamare, voleva occultamente lasciarla.</verse>
    <verse number="20">Ma, avendo queste cose nell’animo, ecco, un angelo del Signore gli apparve in sogno, dicendo: Giuseppe, figliuol di Davide, non temere di ricever Maria, tua moglie; perciocchè, ciò che in essa è generato è dello Spirito Santo.</verse>
    <verse number="21">Ed ella partorirà un figliuolo, e tu gli porrai nome Gesù; perciocchè egli salverà il suo popolo da’ lor peccati.</verse>
    <verse number="22">Or tutto ciò avvenne, acciocchè si adempiesse quello ch’era stato detto dal Signore, per lo profeta, dicendo:</verse>
    <verse number="23">Ecco, la Vergine sarà gravida, e partorirà un figliuolo, il qual sarà chiamato Emmanuele; il che, interpretato, vuol dire: Dio con noi.</verse>
    <verse number="24">E Giuseppe, destatosi dal sonno, fece secondo che l’angelo del Signore gli avea comandato, e ricevette la sua moglie.</verse>
    <verse number="25">Ma egli non la conobbe, finchè ebbe partorito il suo figliuol primogenito. Ed ella gli pose nome Gesù.</verse>
  </chapter>
  <chapter number="2">
    <verse number="1">ORA, essendo Gesù nato in Betleem di Giudea, a’ dì del re Erode, ecco, de’ magi d’Oriente arrivarono in Gerusalemme, dicendo:</verse>
    <verse number="2">Dov’è il Re de’ Giudei, che è nato? Poichè noi abbiamo veduta la sua stella in Oriente, e siam venuti per adorarlo.</verse>
    <verse number="3">E il re Erode, udito questo, fu turbato, e tutta Gerusalemme con lui.</verse>
    <verse number="4">Ed egli, raunati tutti i principali sacerdoti, e gli scribi del popolo, s’informò da loro dove il Cristo dovea nascere.</verse>
    <verse number="5">Ed essi gli dissero: In Betleem di Giudea; perciocchè così è scritto per lo profeta:</verse>
    <verse number="6">E tu, Betleem, terra di Giuda, non sei punto la minima fra i capi di Giuda; perciocchè di te uscirà un Capo, il qual pascerà il mio popolo Israele.</verse>
    <verse number="7">Allora Erode, chiamati di nascosto i magi, domandò loro del tempo appunto, che la stella era apparita.</verse>
    <verse number="8">E, mandandoli in Betleem, disse loro: Andate, e domandate diligentemente del fanciullino; e quando l’avrete trovato, rapportatemelo, acciocchè ancora io venga, e l’adori.</verse>
    <verse number="9">Ed essi, udito il re, andarono; ed ecco, la stella che aveano veduta in Oriente, andava dinanzi a loro, finchè giunta di sopra al luogo dov’era il fanciullino, vi si fermò.</verse>
    <verse number="10">Ed essi, veduta la stella, si rallegrarono di grandissima allegrezza.</verse>
    <verse number="11">Ed entrati nella casa, trovarono il fanciullino, con Maria, sua madre; e gettatisi in terra, adorarono quello; ed aperti i lor tesori, gli offerirono doni: oro, incenso, e mirra.</verse>
    <verse number="12">Ed avendo avuta una rivelazione divina in sogno, di non tornare ad Erode, per un’altra strada si ridussero nel lor paese.</verse>
    <verse number="13">ORA, dopo che si furono dipartiti, ecco, un angelo del Signore apparve in sogno a Giuseppe, dicendo: Destati, e prendi il fanciullino, e sua madre, e fuggi in Egitto, e sta’ quivi finch’io non tel dica; perciocchè Erode cercherà il fanciullino, per farlo morire.</verse>
    <verse number="14">Egli adunque, destatosi, prese il fanciullino, e sua madre, di notte, e si ritrasse in Egitto.</verse>
    <verse number="15">E stette quivi fino alla morte di Erode; acciocchè si adempiesse quello che fu detto dal Signore per lo profeta, dicendo: Io ho chiamato il mio figliuolo fuori di Egitto.</verse>
    <verse number="16">Allora Erode, veggendosi beffato dai magi, si adirò gravemente, e mandò a fare uccidere tutti i fanciulli che erano in Betleem, ed in tutti i suoi confini, d’età da due anni in giù, secondo il tempo, del quale egli si era diligentemente informato da’ magi.</verse>
    <verse number="17">Allora si adempiè quello che fu detto dal profeta Geremia, dicendo:</verse>
    <verse number="18">Un grido è stato udito in Rama, un lamento, un pianto, ed un gran rammarichìo; Rachele piange i suoi figliuoli, e non è voluta esser consolata, perciocchè non son più.</verse>
    <verse number="19">ORA, dopo che Erode fu morto, ecco, un angelo del Signore apparve in sogno a Giuseppe, in Egitto, dicendo:</verse>
    <verse number="20">Destati, e prendi il fanciullino, e sua madre, e vattene nel paese d’Israele; perciocchè coloro che cercavano la vita del fanciullino son morti.</verse>
    <verse number="21">Ed egli, destatosi, prese il fanciullino, e sua madre, e venne nel paese d’Israele.</verse>
    <verse number="22">Ma, avendo udito che Archelao regnava in Giudea, in luogo di Erode, suo padre, temette di andar là; ed avendo avuta una rivelazione divina in sogno, si ritrasse nelle parti della Galilea.</verse>
    <verse number="23">Ed essendo venuto là, abitò in una città detta Nazaret, acciocchè si adempiesse quello che fu detto da’ profeti, ch’egli sarebbe chiamato Nazareo.</verse>
  </chapter>
  <chapter number="3">
    <verse number="1">OR in que’ giorni venne Giovanni Battista, predicando nel deserto della Giudea, e dicendo:</verse>
    <verse number="2">Ravvedetevi, perciocchè il regno de’ cieli è vicino.</verse>
    <verse number="3">Perciocchè questo Giovanni è quello del qual fu parlato dal profeta Isaia, dicendo: Vi è una voce d’uno che grida nel deserto: Acconciate la via del Signore, addirizzate i suoi sentieri.</verse>
    <verse number="4">Or esso Giovanni avea il suo vestimento di pel di cammello, ed una cintura di cuoio intorno a’ lombi, e il suo cibo erano locuste e miele salvatico.</verse>
    <verse number="5">Allora Gerusalemme, e tutta la Giudea, e tutta la contrada d’intorno al Giordano, uscirono a lui.</verse>
    <verse number="6">Ed erano battezzati da lui nel Giordano, confessando i lor peccati.</verse>
    <verse number="7">Or egli, veggendo molti de’ Farisei e de’ Sadducei venire al suo battesimo, disse loro: Progenie di vipere, chi vi ha mostrato di fuggir dall’ira a venire?</verse>
    <verse number="8">Fate adunque frutti degni dal ravvedimento.</verse>
    <verse number="9">E non pensate di dir fra voi stessi: Noi abbiamo Abrahamo per padre; perciocchè io vi dico, che Iddio può, eziandio da queste pietre, far sorgere dei figliuoli ad Abrahamo.</verse>
    <verse number="10">Or già è ancora posta la scure alla radice degli alberi; ogni albero adunque che non fa buon frutto, sarà di presente tagliato, e gettato nel fuoco.</verse>
    <verse number="11">Ben vi battezzo io con acqua, a ravvedimento; ma colui che viene dietro a me è più forte di me, le cui suole io non son degno di portare; egli vi battezzerà con lo Spirito Santo e col fuoco.</verse>
    <verse number="12">Egli ha la sua ventola in mano, e monderà interamente l’aia sua, e raccoglierà il suo grano nel granaio; ma arderà la paglia col fuoco inestinguibile.</verse>
    <verse number="13">ALLORA venne Gesù di Galilea al Giordano a Giovanni, per esser da lui battezzato.</verse>
    <verse number="14">Ma Giovanni lo divietava forte, dicendo: Io ho bisogno di esser battezzato da te, e tu vieni a me!</verse>
    <verse number="15">E Gesù, rispondendo, gli disse: Lascia al presente; perciocchè così ci conviene adempiere ogni giustizia. Allora egli lo lasciò fare.</verse>
    <verse number="16">E Gesù, tosto che fu battezzato, salì fuor dell’acqua; ed ecco, i cieli gli si apersero, ed egli vide lo Spirito di Dio scendere in somiglianza di colomba, e venire sopra di esso.</verse>
    <verse number="17">Ed ecco una voce dal cielo, che disse: Questo è il mio diletto Figliuolo, nel quale io prendo il mio compiacimento.</verse>
  </chapter>
  <chapter number="4">
    <verse number="1">ALLORA Gesù fu condotto dallo Spirito nel deserto, per esser tentato dal diavolo.</verse>
    <verse number="2">E dopo che ebbe digiunato quaranta giorni, e quaranta notti, alla fine ebbe fame.</verse>
    <verse number="3">E il tentatore, accostatoglisi, disse: Se pur tu sei Figliuol di Dio, di’ che queste pietre divengano pani.</verse>
    <verse number="4">Ma egli, rispondendo, disse: Egli è scritto: L’uomo non vive di pan solo, ma d’ogni parola che procede dalla bocca di Dio.</verse>
    <verse number="5">Allora il diavolo lo trasportò nella santa città, e lo pose sopra l’orlo del tetto del tempio.</verse>
    <verse number="6">E gli disse: Se pur sei Figliuol di Dio, gettati giù; perciocchè egli è scritto: Egli darà ordine a’ suoi angeli intorno a te; ed essi ti torranno nelle lor mani, che talora tu non t’intoppi del piè in alcuna pietra.</verse>
    <verse number="7">Gesù gli disse: Egli è altresì scritto: Non tentare il Signore Iddio tuo.</verse>
    <verse number="8">Di nuovo il diavolo lo trasportò sopra un monte altissimo, e gli mostrò tutti i regni del mondo, e la lor gloria, e gli disse:</verse>
    <verse number="9">Io ti darò tutte queste cose, se, gettandoti in terra, tu mi adori.</verse>
    <verse number="10">Allora Gesù gli disse: Va’, Satana; poichè egli è scritto: Adora il Signore Iddio tuo, e servi a lui solo.</verse>
    <verse number="11">Allora il diavolo lo lasciò; ed ecco, degli angeli vennero a lui, e gli ministravano.</verse>
    <verse number="12">OR Gesù, avendo udito che Giovanni era stato messo in prigione, si ritrasse in Galilea.</verse>
    <verse number="13">E, lasciato Nazaret, venne ad abitare in Capernaum, città posta in su la riva del mare, a’ confini di Zabulon e di Neftali;</verse>
    <verse number="14">acciocchè si adempiesse quello che fu detto dal profeta Isaia, dicendo:</verse>
    <verse number="15">Il paese di Zabulon e di Neftali, che trae verso il mare, la contrada d’oltre il Giordano, la Galilea de’ Gentili;</verse>
    <verse number="16">il popolo che giaceva in tenebre, ha veduta una gran luce; ed a coloro che giacevano nella contrada e nell’ombra della morte, si è levata la luce.</verse>
    <verse number="17">Da quel tempo Gesù cominciò a predicare, e a dire: Ravvedetevi, perciocchè il regno de’ cieli è vicino.</verse>
    <verse number="18">Or Gesù, passeggiando lungo il mare della Galilea, vide due fratelli: Simone, detto Pietro, e Andrea, suo fratello, i quali gettavano la rete nel mare, perciocchè erano pescatori.</verse>
    <verse number="19">E disse loro: Venite dietro a me, ed io vi farò pescatori d’uomini.</verse>
    <verse number="20">Ed essi, lasciate prontamente le reti, lo seguitarono.</verse>
    <verse number="21">Ed egli, passato più oltre, vide due altri fratelli: Giacomo, il figliuolo di Zebedeo, e Giovanni, suo fratello, in una navicella, con Zebedeo, lor padre, i quali racconciavano le lor reti; e li chiamò.</verse>
    <verse number="22">Ed essi, lasciata prestamente la navicella, e il padre loro, lo seguitarono.</verse>
    <verse number="23">E Gesù andava attorno per tutta la Galilea, insegnando nelle lor sinagoghe, e predicando l’evangelo del regno, e sanando ogni malattia, ed ogni infermità fra il popolo.</verse>
    <verse number="24">E la sua fama andò per tutta la Siria; e gli erano presentati tutti quelli che stavano male, tenuti di varie infermità e dolori: gl’indemoniati, e i lunatici, e i paralitici; ed egli li sanava.</verse>
    <verse number="25">E molte turbe lo seguitarono di Galilea, e di Decapoli, e di Gerusalemme, e della Giudea, e d’oltre il Giordano.</verse>
  </chapter>
  <chapter number="5">
    <verse number="1">ED egli, vedendo le turbe, salì sopra il monte; e postosi a sedere, i suoi discepoli si accostarono a lui.</verse>
    <verse number="2">Ed egli, aperta la bocca, li ammaestrava, dicendo:</verse>
    <verse number="3">Beati i poveri in ispirito, perciocchè il regno de’ cieli è loro.</verse>
    <verse number="4">Beati coloro che fanno cordoglio, perciocchè saranno consolati.</verse>
    <verse number="5">Beati i mansueti, perciocchè essi erederanno la terra.</verse>
    <verse number="6">Beati coloro che sono affamati ed assetati della giustizia, perciocchè saranno saziati.</verse>
    <verse number="7">Beati i misericordiosi, perciocchè misericordia sarà loro fatta.</verse>
    <verse number="8">Beati i puri di cuore, perciocchè vedranno Iddio.</verse>
    <verse number="9">Beati i pacifici, perciocchè saranno chiamati figliuoli di Dio.</verse>
    <verse number="10">Beati coloro che son perseguitati per cagion di giustizia, perciocchè il regno de’ cieli è loro.</verse>
    <verse number="11">Voi sarete beati, quando gli uomini vi avranno vituperati, e perseguitati; e, mentendo, avran detto contro a voi ogni mala parola per cagion mia.</verse>
    <verse number="12">Rallegratevi, e giubilate; perciocchè il vostro premio è grande ne’ cieli; perciocchè così hanno perseguitati i profeti che sono stati innanzi a voi.</verse>
    <verse number="13">VOI siete il sale della terra; ora, se il sale diviene insipido, con che lo si salerà egli? non val più a nulla, se non ad esser gettato via, e ad essere calpestato dagli uomini.</verse>
    <verse number="14">Voi siete la luce del mondo; la città posta sopra un monte non può esser nascosta.</verse>
    <verse number="15">Parimente, non si accende la lampana, e si mette sotto il moggio; anzi si mette sopra il candelliere, ed ella luce a tutti coloro che sono in casa.</verse>
    <verse number="16">Così risplenda la vostra luce nel cospetto degli uomini, acciocchè veggano le vostre buone opere, e glorifichino il Padre vostro che è ne’ cieli.</verse>
    <verse number="17">NON pensate ch’io sia venuto per annullar la legge od i profeti; io non son venuto per annullarli; anzi per adempierli.</verse>
    <verse number="18">Perciocchè, io vi dico in verità, che, finchè sia passato il cielo e la terra, non pure un iota, od una punta della legge trapasserà, che ogni cosa non sia fatta.</verse>
    <verse number="19">Chi adunque avrà rotto uno di questi minimi comandamenti, ed avrà così insegnati gli uomini, sarà chiamato il minimo nel regno de’ cieli; ma colui che li metterà ad effetto, e li insegnerà, sarà chiamato grande nel regno de’ cieli.</verse>
    <verse number="20">Perciocchè io vi dico che se la vostra giustizia non abbonda più che quella degli Scribi e de’ Farisei, voi non entrerete punto nel regno de’ cieli.</verse>
    <verse number="21">Voi avete udito che fu detto agli antichi: Non uccidere; e: Chiunque ucciderà sarà sottoposto al giudizio.</verse>
    <verse number="22">Ma io vi dico che chiunque si adira contro al suo fratello, senza cagione, sarà sottoposto al giudizio; e chi gli avrà detto: Raca, sarà sottoposto al concistoro; e chi gli avrà detto: Pazzo, sarà sottoposto alla geenna del fuoco.</verse>
    <verse number="23">Se dunque tu offerisci la tua offerta sopra l’altare, e quivi ti ricordi che il tuo fratello ha qualche cosa contro a te,</verse>
    <verse number="24">lascia quivi la tua offerta dinanzi all’altare, e va’, e riconciliati prima col tuo fratello; ed allora vieni, ed offerisci la tua offerta.</verse>
    <verse number="25">Fa’ presto amichevole accordo col tuo avversario, mentre sei tra via con lui; che talora il tuo avversario non ti dia in mano del giudice, e il giudice ti dia in mano del sergente, e sii cacciato in prigione.</verse>
    <verse number="26">Io ti dico in verità, che tu non uscirai di là, finchè tu non abbia pagato l’ultimo quattrino.</verse>
    <verse number="27">Voi avete udito che fu detto agli antichi: Non commettere adulterio.</verse>
    <verse number="28">Ma io vi dico che chiunque riguarda una donna, per appetirla, già ha commesso adulterio con lei nel suo cuore.</verse>
    <verse number="29">Ora, se l’occhio tuo destro ti fa intoppare, cavalo, e gettalo via da te; perciocchè egli val meglio per te che un de’ tuoi membri perisca, che non che tutto il tuo corpo sia gettato nella geenna.</verse>
    <verse number="30">E se la tua man destra ti fa intoppare, mozzala, e gettala via da te; perciocchè egli val meglio per te che un de’ tuoi membri perisca, che non che tutto il tuo corpo sia gettato nella geenna.</verse>
    <verse number="31">Or egli fu detto, che chiunque ripudierà la sua moglie, le dia la scritta del divorzio.</verse>
    <verse number="32">Ma io vi dico, che chiunque avrà mandata via la sua moglie, salvo che per cagion di fornicazione, la fa essere adultera; e chiunque avrà sposata colei ch’è mandata via commette adulterio.</verse>
    <verse number="33">Oltre a ciò, voi avete udito che fu detto agli antichi: Non ispergiurarti; anzi attieni al Signore le cose che avrai giurate.</verse>
    <verse number="34">Ma io vi dico: Del tutto non giurate; nè per lo cielo, perciocchè è il trono di Dio;</verse>
    <verse number="35">nè per la terra, perciocchè è lo scannello de’ suoi piedi; nè per Gerusalemme, perciocchè è la città del gran Re.</verse>
    <verse number="36">Non giurare eziandio per lo tuo capo, conciossiachè tu non possa fare un capello bianco, o nero.</verse>
    <verse number="37">Anzi, sia il vostro parlare: Sì, sì; no, no; ma ciò che è di soverchio sopra queste parole, procede dal maligno.</verse>
    <verse number="38">Voi avete udito che fu detto: Occhio per occhio, e dente per dente.</verse>
    <verse number="39">Ma io vi dico: Non contrastate al male; anzi, se alcuno ti percuote in su la guancia destra, rivolgigli ancor l’altra.</verse>
    <verse number="40">E se alcuno vuol contender teco, e torti la tonica, lasciagli eziandio il mantello.</verse>
    <verse number="41">E se alcuno ti angaria un miglio, vanne seco due.</verse>
    <verse number="42">Da’ a chi ti chiede, e non rifiutar la domanda di chi vuol prendere alcuna cosa in prestanza da te.</verse>
    <verse number="43">Voi avete udito ch’egli fu detto: Ama il tuo prossimo, e odia il tuo nemico.</verse>
    <verse number="44">Ma io vi dico: Amate i vostri nemici, benedite coloro che vi maledicono, fate bene a coloro che vi odiano, e pregate per coloro che vi fanno torto, e vi perseguitano;</verse>
    <verse number="45">acciocchè siate figliuoli del Padre vostro, che è ne’ cieli; poichè egli fa levare il suo sole sopra i buoni, e sopra i malvagi; e piovere sopra i giusti, e sopra gl’ingiusti.</verse>
    <verse number="46">Perciocchè, se voi amate coloro che vi amano, che premio ne avrete? non fanno ancora i pubblicani lo stesso?</verse>
    <verse number="47">E se fate accoglienza solo a’ vostri amici, che fate di singolare? non fanno ancora i pubblicani il simigliante?</verse>
    <verse number="48">Voi adunque siate perfetti, come è perfetto il Padre vostro, che è ne’ cieli.</verse>
  </chapter>
  <chapter number="6">
    <verse number="1">GUARDATEVI dal praticare la vostra giustizia nel cospetto degli uomini, per esser da loro riguardati; altrimenti, voi non ne avrete premio appo il Padre vostro, che è ne’ cieli.</verse>
    <verse number="2">Quando adunque tu farai limosina, non far sonar la tromba dinanzi a te, come fanno gl’ipocriti nelle sinagoghe e nelle piazze, per essere onorati dagli uomini; io vi dico in verità, che ricevono il premio loro.</verse>
    <verse number="3">Ma quando tu fai limosina, non sappia la tua sinistra quello che fa la destra,</verse>
    <verse number="4">acciocchè la tua limosina si faccia in segreto; e il Padre tuo, che riguarda in segreto, te ne renderà la retribuzione in palese.</verse>
    <verse number="5">E quando tu farai orazione, non esser come gl’ipocriti; perciocchè essi amano di fare orazione, stando ritti in piè, nelle sinagoghe, e ne’ canti delle piazze, per esser veduti dagli uomini; io vi dico in verità, che ricevono il loro premio.</verse>
    <verse number="6">Ma tu, quando farai orazione, entra nella tua cameretta, e serra il tuo uscio, e fa’ orazione al Padre tuo, che è in segreto; e il Padre tuo, che riguarda in segreto, ti renderà la tua retribuzione in palese.</verse>
    <verse number="7">Ora, quando farete orazione, non usate soverchie dicerie, come i pagani; perciocchè pensano di essere esauditi per la moltitudine delle lor parole.</verse>
    <verse number="8">Non li rassomigliate adunque; perciocchè il Padre vostro sa le cose di che voi avete bisogno, innanzi che gliele chiediate.</verse>
    <verse number="9">Voi adunque orate in questa maniera: PADRE NOSTRO che sei ne’ cieli, sia santificato il tuo nome.</verse>
    <verse number="10">Il tuo regno venga. La tua volontà sia fatta in terra come in cielo.</verse>
    <verse number="11">Dacci oggi il nostro pane cotidiano.</verse>
    <verse number="12">E rimettici i nostri debiti, come noi ancora li rimettiamo a’ nostri debitori.</verse>
    <verse number="13">E non indurci in tentazione, ma liberaci dal maligno; perciocchè tuo è il regno, e la potenza, e la gloria, in sempiterno. Amen.</verse>
    <verse number="14">Perciocchè, se voi rimettete agli uomini i lor falli, il vostro Padre celeste rimetterà ancora a voi i vostri.</verse>
    <verse number="15">Ma se voi non rimettete agli uomini i lor falli, il Padre vostro altresì non vi rimetterà i vostri.</verse>
    <verse number="16">Ora, quando digiunerete, non siate mesti di aspetto, come gl’ipocriti; perciocchè essi si sformano le facce, acciocchè apparisca agli uomini che digiunano; io vi dico in verità, che ricevono il loro premio.</verse>
    <verse number="17">Ma tu, quando digiuni, ungiti il capo, e lavati la faccia;</verse>
    <verse number="18">acciocchè non apparisca agli uomini che tu digiuni, ma al Padre tuo, il quale è in segreto; e il Padre tuo, che riguarda in segreto, ti renderà la tua retribuzione in palese.</verse>
    <verse number="19">NON vi fate tesori in sulla terra, ove la tignuola e la ruggine guastano, e dove i ladri sconficcano e rubano.</verse>
    <verse number="20">Anzi, fatevi tesori in cielo, ove nè tignuola, nè ruggine guasta; ed ove i ladri non sconficcano, e non rubano.</verse>
    <verse number="21">Perciocchè, dove è il vostro tesoro, quivi eziandio sarà il vostro cuore.</verse>
    <verse number="22">La lampana del corpo è l’occhio; se dunque l’occhio tuo è puro, tutto il tuo corpo sarà illuminato.</verse>
    <verse number="23">Ma se l’occhio tuo è viziato, tutto il tuo corpo sarà tenebroso; se dunque il lume ch’è in te è tenebre, quante saranno le tenebre stesse?</verse>
    <verse number="24">Niuno può servire a due signori; perciocchè, o ne odierà l’uno, ed amerà l’altro; ovvero, si atterrà all’uno, e sprezzerà l’altro; voi non potete servire a Dio ed a Mammona.</verse>
    <verse number="25">Perciò, io vi dico: Non siate con ansietà solleciti per la vita vostra, di che mangerete, o di che berrete; nè per lo vostro corpo, di che vi vestirete; non è la vita più che il nutrimento, e il corpo più che il vestire?</verse>
    <verse number="26">Riguardate agli uccelli del cielo; come non seminano, e non mietono, e non accolgono in granai; e pure il Padre vostro celeste li nudrisce; non siete voi da molto più di loro?</verse>
    <verse number="27">E chi è colui di voi, che, con la sua sollecitudine, possa aggiungere alla sua statura pure un cubito?</verse>
    <verse number="28">Ed intorno al vestire, perchè siete con ansietà solleciti? considerate come crescono i gigli della campagna; essi non faticano, e non filano;</verse>
    <verse number="29">e pure io vi dico che Salomone stesso, con tutta la sua gloria, non fu vestito al pari dell’un di loro.</verse>
    <verse number="30">Or se Iddio riveste in questa maniera l’erba de’ campi, che oggi è, e domani è gettata nel forno, non vestirà egli molto più voi, o uomini di poca fede?</verse>
    <verse number="31">Non siate adunque con ansietà solleciti, dicendo: Che mangeremo, o che berremo, o di che saremo vestiti?</verse>
    <verse number="32">Poichè i pagani son quelli che procacciano tutte queste cose; perciocchè il Padre vostro celeste sa che voi avete bisogno di tutte queste cose.</verse>
    <verse number="33">Anzi, cercate in prima il regno di Dio, e la sua giustizia; e tutte queste cose vi saranno sopraggiunte.</verse>
    <verse number="34">Non siate adunque con ansietà solleciti del giorno di domani; perciocchè il giorno di domani sarà sollecito delle cose sue; basta a ciascun giorno il suo male.</verse>
  </chapter>
  <chapter number="7">
    <verse number="1">NON giudicate, acciocchè non siate giudicati.</verse>
    <verse number="2">Perciocchè, di qual giudizio voi giudicherete, sarete giudicati; e della misura che voi misurerete, sarà altresì misurato a voi.</verse>
    <verse number="3">E che guardi tu il fuscello ch’è nell’occhio del tuo fratello? e non iscorgi la trave ch’è nell’occhio tuo?</verse>
    <verse number="4">Ovvero, come dici al tuo fratello: Lascia che io ti tragga dell’occhio il fuscello, ed ecco, la trave è nell’occhio tuo?</verse>
    <verse number="5">Ipocrita, trai prima dell’occhio tuo la trave, e poi ci vedrai bene per trarre dell’occhio del tuo fratello il fuscello.</verse>
    <verse number="6">Non date ciò che è santo a’ cani, e non gettate le vostre perle dinanzi a’ porci; che talora non le calpestino co’ piedi, e rivoltisi, non vi lacerino.</verse>
    <verse number="7">Chiedete, e vi sarà dato; cercate, e troverete; picchiate, e vi sarà aperto.</verse>
    <verse number="8">Perciocchè, chiunque chiede riceve, e chi cerca trova, e sarà aperto a chi picchia.</verse>
    <verse number="9">Evvi egli alcun uomo fra voi, il quale, se il suo figliuolo gli chiede del pane, gli dia una pietra?</verse>
    <verse number="10">Ovvero anche, se gli chiede un pesce, gli porga un serpente?</verse>
    <verse number="11">Se dunque voi, che siete malvagi, sapete dar buoni doni a’ vostri figliuoli, quanto maggiormente il Padre vostro, che è ne’ cieli, darà egli cose buone a coloro che lo richiederanno?</verse>
    <verse number="12">Tutte le cose adunque, che voi volete che gli uomini vi facciano, fatele altresì voi a loro; perciocchè questa è la legge ed i profeti.</verse>
    <verse number="13">Entrate per la porta stretta, perciocchè larga è la porta, e spaziosa la via, che mena alla perdizione; e molti son coloro che entran per essa.</verse>
    <verse number="14">Quanto è stretta la porta, ed angusta la via che mena alla vita! e pochi son coloro che la trovano.</verse>
    <verse number="15">Ora, guardatevi da’ falsi profeti, i quali vengono a voi in abito di pecore; ma dentro son lupi rapaci.</verse>
    <verse number="16">Voi li riconoscerete da’ frutti loro; colgonsi uve dalle spine, o fichi da’ triboli?</verse>
    <verse number="17">Così, ogni buon albero fa buoni frutti; ma l’albero malvagio fa frutti cattivi.</verse>
    <verse number="18">L’albero buono non può far frutti cattivi, nè l’albero malvagio far frutti buoni.</verse>
    <verse number="19">Ogni albero che non fa buon frutto è tagliato, e gettato nel fuoco.</verse>
    <verse number="20">Voi adunque li riconoscerete da’ loro frutti.</verse>
    <verse number="21">Non chiunque mi dice: Signore, Signore, entrerà nel regno de’ cieli; ma chi fa la volontà del Padre mio, che è ne’ cieli.</verse>
    <verse number="22">Molti mi diranno in quel giorno: Signore, Signore, non abbiam noi profetizzato in nome tuo, e in nome tuo cacciati demoni, e fatte, in nome tuo, molte potenti operazioni?</verse>
    <verse number="23">Ma io allora protesterò loro: Io non vi conobbi giammai; dipartitevi da me, voi tutti operatori d’iniquità.</verse>
    <verse number="24">Perciò, io assomiglio chiunque ode queste mie parole, e le mette ad effetto, ad un uomo avveduto, il quale ha edificata la sua casa sopra la roccia.</verse>
    <verse number="25">E quando è caduta la pioggia, e son venuti i torrenti, e i venti hanno soffiato, e si sono avventati a quella casa, ella non è però caduta; perciocchè era fondata sopra la roccia.</verse>
    <verse number="26">Ma chiunque ode queste parole, e non le mette ad effetto, sarà assomigliato ad un uomo pazzo, il quale ha edificata la sua casa sopra la rena.</verse>
    <verse number="27">E quando la pioggia è caduta, e son venuti i torrenti, e i venti hanno soffiato, e si sono avventati a quella casa, ella è caduta, e la sua ruina è stata grande.</verse>
    <verse number="28">Ora, quando Gesù ebbe finiti questi ragionamenti, le turbe stupivano della sua dottrina;</verse>
    <verse number="29">perciocchè egli le ammaestrava, come avendo autorità, e non come gli Scribi.</verse>
  </chapter>
  <chapter number="8">
    <verse number="1">ORA, quando egli fu sceso dal monte, molte turbe lo seguitarono.</verse>
    <verse number="2">Ed ecco, un lebbroso venne, e l’adorò, dicendo: Signore, se tu vuoi, tu puoi nettarmi.</verse>
    <verse number="3">E Gesù, distesa la mano, lo toccò, dicendo: Sì, io lo voglio, sii netto. E in quello stante la lebbra di esso fu nettata.</verse>
    <verse number="4">E Gesù gli disse: Guarda che tu nol dica ad alcuno; ma va’, mostrati al sacerdote, ed offerisci l’offerta che Mosè ordinò, in testimonianza a loro.</verse>
    <verse number="5">ORA, quando egli fu entrato in Capernaum, un centurione venne a lui, pregandolo, e dicendo:</verse>
    <verse number="6">Signore, il mio famiglio giace in casa paralitico, gravemente tormentato.</verse>
    <verse number="7">E Gesù gli disse: Io verrò, e lo sanerò.</verse>
    <verse number="8">Ed il centurione, rispondendo, disse: Signore, io non son degno che tu entri sotto al mio tetto; ma solamente di’ la parola, ed il mio famiglio sarà guarito.</verse>
    <verse number="9">Perciocchè io son uomo sottoposto alla podestà altrui, ed ho sotto di me de’ soldati; e pure, se dico all’uno: Va’, egli va; e se all’altro: Vieni, egli viene; e se dico al mio servitore: Fa’ questo, egli lo fa.</verse>
    <verse number="10">E Gesù, avendo udite queste cose, si maravigliò, e disse a coloro che lo seguitavano: Io vi dico in verità, che non pure in Israele ho trovata cotanta fede.</verse>
    <verse number="11">Or io vi dico, che molti verranno di Levante e di Ponente, e sederanno a tavola con Abrahamo, con Isacco, e con Giacobbe, nel regno de’ cieli.</verse>
    <verse number="12">Ed i figliuoli del regno saranno gettati nelle tenebre di fuori. Quivi sarà il pianto, e lo stridor de’ denti.</verse>
    <verse number="13">E Gesù disse al centurione: Va’; e come hai creduto, siati fatto. Ed il suo famiglio fu guarito in quello stante.</verse>
    <verse number="14">POI Gesù, entrato nella casa di Pietro, vide la suocera di esso che giaceva in letto con la febbre.</verse>
    <verse number="15">Ed egli le toccò la mano, e la febbre la lasciò; ed ella si levò, e ministrava loro.</verse>
    <verse number="16">Ora, fattosi sera, gli furono presentati molti indemoniati; ed egli, con la parola, cacciò fuori gli spiriti, e sanò tutti i malati;</verse>
    <verse number="17">acciocchè si adempiesse ciò che fu detto dal profeta Isaia dicendo: Egli ha prese sopra di sè le nostre infermità, ed ha portate le nostre malattie.</verse>
    <verse number="18">OR Gesù, vedendo d’intorno a sè molte turbe, comandò che si passasse all’altra riva.</verse>
    <verse number="19">Allora uno Scriba, accostatosi, gli disse: Maestro, io ti seguirò, dovunque tu andrai.</verse>
    <verse number="20">E Gesù gli disse: Le volpi hanno delle tane, e gli uccelli del cielo de’ nidi; ma il Figliuol dell’uomo non ha pur dove posare il capo.</verse>
    <verse number="21">Poi un altro, ch’era de’ suoi discepoli, gli disse: Signore, permettimi che prima io vada, e seppellisca mio padre.</verse>
    <verse number="22">Ma Gesù gli disse: Seguitami, e lascia i morti seppellire i loro morti.</verse>
    <verse number="23">ED essendo egli entrato nella navicella, i suoi discepoli lo seguitarono.</verse>
    <verse number="24">Ed ecco, avvenne in mare un gran movimento, talchè la navicella era coperta dalle onde; or egli dormiva.</verse>
    <verse number="25">E i suoi discepoli, accostatisi, lo svegliarono, dicendo: Signore, salvaci, noi periamo.</verse>
    <verse number="26">Ed egli disse loro: Perchè avete voi paura, o uomini di poca fede? E destatosi, sgridò i venti e il mare, e si fece gran bonaccia.</verse>
    <verse number="27">E la gente si maravigliò, dicendo: Qual uomo è costui, che eziandio il mare ed i venti gli ubbidiscono?</verse>
    <verse number="28">E QUANDO egli fu giunto all’altra riva, nella contrada de’ Ghergheseni, gli si fecero incontro due indemoniati, usciti de’ monumenti, fieri oltre modo, talchè niuno poteva passar per quella via.</verse>
    <verse number="29">Ed ecco, gridarono, dicendo: Che vi è tra noi e te, o Gesù, Figliuol di Dio? sei tu venuto qua, per tormentarci innanzi il tempo?</verse>
    <verse number="30">Or lungi da essi vi era una greggia di molti porci, che pasceva.</verse>
    <verse number="31">E i demoni lo pregavono, dicendo: Se tu ci cacci, permettici di andare in quella greggia di porci.</verse>
    <verse number="32">Ed egli disse loro: Andate. Ed essi, usciti, se ne andarono in quella greggia di porci; ed ecco, tutta quella greggia di porci si gettò per lo precipizio nel mare, e quelli morirono nelle acque.</verse>
    <verse number="33">E coloro che li pasturavano fuggirono; e, andati nella città, riferirono tutte queste cose, ed anche il fatto degli indemoniati.</verse>
    <verse number="34">Ed ecco, tutta la città uscì incontro a Gesù; ed avendolo veduto, lo pregarono che si dipartisse da’ lor confini.</verse>
  </chapter>
  <chapter number="9">
    <verse number="1">Ed egli, entrato nella navicella, passò all’altra riva, e venne nella sua città.</verse>
    <verse number="2">ED ecco, gli fu presentato un paralitico che giaceva in letto. E Gesù, veduta la fede loro, disse al paralitico: Figliuolo, sta’ di buon cuore, i tuoi peccati ti son rimessi.</verse>
    <verse number="3">Ed ecco, alcuni degli Scribi dicevano fra sè stessi: Costui bestemmia.</verse>
    <verse number="4">E Gesù, veduti i lor pensieri, disse: Perchè pensate voi cose malvage ne’ vostri cuori?</verse>
    <verse number="5">Perciocchè, quale è più agevole, dire: I tuoi peccati ti son rimessi, ovver dire: Levati, e cammina?</verse>
    <verse number="6">Ora, acciocchè voi sappiate che il Figliuol dell’uomo ha autorità in terra di rimettere i peccati: Tu, levati disse egli allora al paralitico, togli il tuo letto, e vattene a casa tua.</verse>
    <verse number="7">Ed egli, levatosi, se ne andò a casa sua.</verse>
    <verse number="8">E le turbe, veduto ciò, si maravigliarono, e glorificarono Iddio, che avea data cotal podestà agli uomini.</verse>
    <verse number="9">POI Gesù, passando oltre, vide un uomo che sedeva al banco della gabella, chiamato Matteo; ed egli gli disse: Seguitami. Ed egli, levatosi, lo seguitò.</verse>
    <verse number="10">Ed avvenne che, essendo Gesù a tavola in casa, ecco, molti pubblicani e peccatori vennero, e si misero a tavola con Gesù, e co’ suoi discepoli.</verse>
    <verse number="11">E i Farisei, vedendo ciò, dissero a’ discepoli di esso: Perchè mangia il vostro maestro co’ pubblicani e co’ peccatori?</verse>
    <verse number="12">E Gesù, avendoli uditi, disse loro: Coloro che stanno bene non hanno bisogno di medico, ma i malati. Or andate, e imparate che cosa è:</verse>
    <verse number="13">Io voglio misericordia, e non sacrifizio; perciocchè io non son venuto per chiamare a ravvedimento i giusti, anzi i peccatori.</verse>
    <verse number="14">ALLORA si accostarono a lui i discepoli di Giovanni, dicendo: Perchè noi ed i Farisei digiuniamo noi spesso, e i tuoi discepoli non digiunano?</verse>
    <verse number="15">E Gesù disse loro: Que’ della camera delle nozze posson eglino far cordoglio, mentre lo sposo è con loro? ma verranno i giorni, che lo sposo sarà loro tolto, ed allora digiuneranno.</verse>
    <verse number="16">Or niuno mette un pezzo di panno rozzo in un vestimento vecchio; perciocchè quel ripieno porta via un pezzo del vestimento, e la rottura si fa peggiore.</verse>
    <verse number="17">Parimente, non si mette vin nuovo in otri vecchi; altrimenti gli otri si rompono, e il vino si spande, e gli otri si perdono; ma si mette il vin nuovo in otri nuovi, e amendue si conservano.</verse>
    <verse number="18">MENTRE egli ragionava loro queste cose, ecco, uno de’ capi della sinagoga venne, e gli s’inchinò, dicendo: La mia figliuola è pur ora trapassata; ma vieni, e metti la mano sopra di lei, ed ella viverà.</verse>
    <verse number="19">E Gesù, levatosi, lo seguitò, insieme co’ suoi discepoli.</verse>
    <verse number="20">Ed ecco, una donna, inferma di flusso di sangue già da dodici anni, si accostò di dietro, e toccò il lembo della sua vesta.</verse>
    <verse number="21">Perciocchè ella diceva fra sè stessa: Se sol tocco la sua vesta, sarò liberata.</verse>
    <verse number="22">E Gesù, rivoltosi, e vedutala, le disse: Sta’ di buon cuore, figliuola; la tua fede ti ha salvata. E da quell’ora la donna fu liberata.</verse>
    <verse number="23">E quando Gesù fu venuto in casa del capo della sinagoga, ed ebbe veduti i sonatori, e la moltitudine che romoreggiava, disse loro;</verse>
    <verse number="24">Ritraetevi; perciocchè la fanciulla non è morta, ma dorme. Ed essi si ridevano di lui.</verse>
    <verse number="25">Ma quando la moltitudine fu messa fuori, egli entrò, e prese la fanciulla per la mano, ed ella si destò.</verse>
    <verse number="26">E la fama di ciò andò per tutto quel paese.</verse>
    <verse number="27">E PARTENDOSI Gesù di là, due ciechi lo seguitarono, gridando e dicendo: Abbi pietà di noi, Figliuolo di Davide.</verse>
    <verse number="28">E quando egli fu venuto in casa, que’ ciechi si accostarono a lui. E Gesù disse loro: Credete voi che io possa far cotesto? Essi gli risposero: Sì certo, Signore.</verse>
    <verse number="29">Allora egli toccò gli occhi loro, dicendo: Siavi fatto secondo la vostra fede.</verse>
    <verse number="30">E gli occhi loro furono aperti; e Gesù fece loro un severo divieto, dicendo:</verse>
    <verse number="31">Guardate che niuno lo sappia. Ma essi, usciti fuori, pubblicarono la fama di esso per tutto quel paese.</verse>
    <verse number="32">Ora, come que’ ciechi uscivano, ecco, gli fu presentato un uomo mutolo, indemoniato.</verse>
    <verse number="33">E quando il demonio fu cacciato fuori, il mutolo parlò, e le turbe si maravigliavano, dicendo: Giammai non si vide cotal cosa in Israele.</verse>
    <verse number="34">Ma i Farisei dicevano: Egli caccia i demoni per lo principe de’ demoni.</verse>
    <verse number="35">E GESÙ andava attorno per tutte le città, e per le castella, insegnando nelle lor sinagoghe, e predicando l’evangelo del regno, e sanando ogni malattia, ed ogni infermità, fra il popolo.</verse>
    <verse number="36">E, vedendo le turbe, n’ebbe compassione, perciocchè erano stanchi e dispersi, a guisa di pecore che non hanno pastore.</verse>
    <verse number="37">Allora egli disse a’ suoi discepoli: Ben è la ricolta grande, ma pochi sono gli operai.</verse>
    <verse number="38">Pregate adunque il Signore della ricolta, ch’egli spinga degli operai nella sua ricolta.</verse>
  </chapter>
  <chapter number="10">
    <verse number="1">POI, chiamati a sè i suoi dodici discepoli, diede lor podestà sopra gli spiriti immondi, da cacciarli fuori, e da sanare qualunque malattia, e qualunque infermità.</verse>
    <verse number="2">Ora i nomi de’ dodici apostoli son questi: Il primo è Simone, detto Pietro, ed Andrea suo fratello; Giacomo di Zebedeo, e Giovanni, suo fratello;</verse>
    <verse number="3">Filippo, e Bartolomeo; Toma, e Matteo, il pubblicano; Giacomo di Alfeo, e Lebbeo, chiamato per soprannome Taddeo;</verse>
    <verse number="4">Simone Cananita, e Giuda Iscariot, quel che poi ancora lo tradì.</verse>
    <verse number="5">Questi dodici mandò Gesù, dando loro questi ordini: Non andate a’ Gentili, e non entrate in alcuna città de’ Samaritani;</verse>
    <verse number="6">ma andate più tosto alle pecore perdute della casa d’Israele.</verse>
    <verse number="7">E andate, e predicate, dicendo: Il regno de’ cieli è vicino.</verse>
    <verse number="8">Sanate gl’infermi, nettate i lebbrosi, risuscitate i morti, cacciate i demoni; in dono l’avete ricevuto, in dono datelo.</verse>
    <verse number="9">Non fate provvisione nè di oro, nè di argento, nè di moneta nelle vostre cinture;</verse>
    <verse number="10">nè di tasca per lo viaggio, nè di due toniche, nè di scarpe, nè di bastone; perciocchè l’operaio è degno del suo nutrimento.</verse>
    <verse number="11">Or in qualunque città, o castello voi sarete entrati, ricercate chi in quello è degno, e quivi dimorate finchè partiate.</verse>
    <verse number="12">E quando entrerete nella casa, salutatela, dicendo: Pace sia a questa casa.</verse>
    <verse number="13">E se quella è degna, venga la pace vostra sopra di essa; ma, se non è degna, la vostra pace ritorni a voi.</verse>
    <verse number="14">E se alcuno non vi riceve, e non ascolta le vostre parole, uscendo di quella casa, o di quella città, scotete la polvere de’ vostri piedi.</verse>
    <verse number="15">Io vi dico in verità che quei del paese di Sodoma e di Gomorra saranno più tollerabilmente trattati nel giorno del giudizio, che quella città.</verse>
    <verse number="16">Ecco, io vi mando come pecore in mezzo de’ lupi; siate dunque prudenti come serpenti, e semplici come colombe.</verse>
    <verse number="17">Or guardatevi dagli uomini; perciocchè essi vi metteranno in man de’ concistori, ed essi vi sferzeranno nelle lor sinagoghe.</verse>
    <verse number="18">Ed anche sarete menati davanti a’ rettori, e davanti ai re, per cagion mia, in testimonianza a loro, ed ai Gentili.</verse>
    <verse number="19">Ma, quando essi vi metteranno nelle lor mani, non siate in sollecitudine come o che parlerete; perciocchè, in quella stessa ora, vi sarà dato ciò che avrete a parlare.</verse>
    <verse number="20">Poichè non siete voi quelli che parlate, ma lo Spirito del Padre vostro è quel che parla in voi.</verse>
    <verse number="21">Ora il fratello darà il fratello alla morte, e il padre il figliuolo; e i figliuoli si leveranno contro a’ lor padri e madri, e li faran morire.</verse>
    <verse number="22">E sarete odiati da tutti per lo mio nome; ma chi avrà sostenuto fino alla fine, sarà salvato.</verse>
    <verse number="23">Ora, quando vi perseguiteranno in una città, fuggite in un’altra; perciocchè io vi dico in verità, che non avrete finito di circuire le città d’Israele, che il Figliuol dell’uomo non sia venuto.</verse>
    <verse number="24">Il discepolo non è da più del maestro, nè il servitore da più del suo signore.</verse>
    <verse number="25">Basta al discepolo di essere come il suo maestro, e al servitore di essere come il suo signore; se hanno chiamato il padron della casa Beelzebub, quanto più chiameranno così i suoi famigliari?</verse>
    <verse number="26">Non li temiate adunque; poichè niente è nascosto, che non abbia ad essere scoperto; nè occulto, che non abbia a venire a notizia.</verse>
    <verse number="27">Quello che io vi dico nelle tenebre, ditelo voi nella luce; e ciò che udite detto all’orecchio predicatelo sopra i tetti.</verse>
    <verse number="28">E non temiate di coloro che uccidono il corpo, ma non possono uccider l’anima; ma temete più tosto colui che può far perire l’anima e il corpo nella geenna.</verse>
    <verse number="29">Due passeri non si vendon eglino solo un quattrino? pur nondimeno l’un d’essi non può cadere in terra, senza il volere del Padre vostro.</verse>
    <verse number="30">Ma, quant’è a voi, eziandio i capelli del vostro capo son tutti annoverati.</verse>
    <verse number="31">Non temiate adunque; voi siete da più di molti passeri.</verse>
    <verse number="32">Ogni uomo adunque che mi avrà riconosciuto davanti agli uomini, io altresì lo riconoscerò davanti al Padre mio, che è ne’ cieli.</verse>
    <verse number="33">Ma chiunque mi avrà rinnegato davanti agli uomini, io altresì lo rinnegherò davanti al Padre mio che è ne’ cieli.</verse>
    <verse number="34">Non pensate ch’io sia venuto a metter pace in terra; io non son venuto a mettervi la pace, anzi la spada.</verse>
    <verse number="35">Perciocchè io son venuto a mettere in discordia il figliuolo contro al padre, e la figliuola contro alla madre, e la nuora contro alla suocera.</verse>
    <verse number="36">E i nemici dell’uomo saranno i suoi famigliari stessi.</verse>
    <verse number="37">Chi ama padre o madre più di me non è degno di me; e chi ama figliuolo o figliuola più di me non è degno di me.</verse>
    <verse number="38">E chi non prende la sua croce, e non viene dietro a me, non è degno di me.</verse>
    <verse number="39">Chi avrà trovata la vita sua la perderà; e chi avrà perduta la vita sua per cagion mia, la troverà.</verse>
    <verse number="40">Chi vi riceve, riceve me; e chi riceve me, riceve colui che mi ha mandato.</verse>
    <verse number="41">Chi riceve un profeta, in nome di profeta, riceverà premio di profeta; e chi riceve un giusto, in nome di giusto, riceverà premio di giusto.</verse>
    <verse number="42">E chiunque avrà dato da bere solo un bicchier d’acqua fredda, ad uno di questi piccoli, in nome di discepolo, io vi dico in verità, ch’egli non perderà punto il suo premio.</verse>
  </chapter>
  <chapter number="11">
    <verse number="1">E DOPO che Gesù ebbe finito di dare istruzioni a’ suoi dodici discepoli, egli si partì di là, per insegnare, e per predicar nelle loro città.</verse>
    <verse number="2">Or Giovanni, avendo nella prigione udite le opere di Gesù, mandò due dei suoi discepoli, a dirgli:</verse>
    <verse number="3">Sei tu colui che ha da venire, o pur ne aspetteremo noi un altro?</verse>
    <verse number="4">E Gesù, rispondendo, disse loro: Andate, e rapportate a Giovanni le cose che voi udite, e vedete:</verse>
    <verse number="5">I ciechi ricoverano la vista, e gli zoppi camminano; i lebbrosi son mondati, e i sordi odono; i morti risuscitano, e l’evangelo è annunziato a’ poveri.</verse>
    <verse number="6">E beato è colui che non si sarà scandalezzato di me.</verse>
    <verse number="7">Ora, come essi se ne andavano, Gesù prese a dire alle turbe intorno a Giovanni: Che andaste voi a veder nel deserto? una canna dimenata dal vento?</verse>
    <verse number="8">Ma pure, che andaste a vedere? un uomo vestito di vestimenti morbidi? ecco, coloro che portano vestimenti morbidi son nelle case dei re.</verse>
    <verse number="9">Ma pure, che andaste a vedere? un profeta? sì certo, vi dico, e più che profeta.</verse>
    <verse number="10">Perciocchè costui è quello di cui è scritto: Ecco, io mando il mio angelo davanti alla tua faccia, il quale acconcerà il tuo cammino dinanzi a te.</verse>
    <verse number="11">Io vi dico in verità, che fra quelli che son nati di donne, non sorse giammai alcuno maggiore di Giovanni Battista; ma il minimo nel regno de’ cieli è maggior di lui.</verse>
    <verse number="12">Ora, da’ giorni di Giovanni Battista infino ad ora, il regno de’ cieli è sforzato, ed i violenti lo rapiscono.</verse>
    <verse number="13">Poichè tutti i profeti, e la legge, hanno profetizzato infino a Giovanni.</verse>
    <verse number="14">E se voi lo volete accettare, egli è Elia, che dovea venire.</verse>
    <verse number="15">Chi ha orecchie per udire, oda.</verse>
    <verse number="16">Or a chi assomiglierò io questa generazione? Ella è simile a’ fanciulli, che seggono nelle piazze, e gridano a’ lor compagni; e dicono:</verse>
    <verse number="17">Noi vi abbiamo sonato, e voi non avete ballato; vi abbiam cantate lamentevoli canzoni, e voi non avete fatto cordoglio.</verse>
    <verse number="18">Poichè Giovanni è venuto, non mangiando, nè bevendo; ed essi dicevano: Egli ha il demonio.</verse>
    <verse number="19">Il Figliuol dell’uomo è venuto, mangiando, e bevendo; ed essi dicono: Ecco un mangiatore, e bevitor di vino; amico de’ pubblicani, e de’ peccatori; ma la Sapienza è stata giustificata da’ suoi figliuoli.</verse>
    <verse number="20">ALLORA egli prese a rimproverare alle città, nelle quali la maggior parte delle sue potenti operazioni erano state fatte, che esse non si erano ravvedute, dicendo:</verse>
    <verse number="21">Guai a te, Chorazin! Guai a te, Betsaida! perciocchè, se in Tiro e Sidon fossero state fatte le potenti operazioni, che sono state fatte in voi, si sarebbero già anticamente pentite, con sacco e cenere.</verse>
    <verse number="22">Ma pure io vi dico che Tiro e Sidon saranno più tollerabilmente trattate nel dì del giudizio, che voi.</verse>
    <verse number="23">E tu, o Capernaum, che sei stata innalzata infino al cielo, sarai abbassata fin nell’inferno; perciocchè, se in Sodoma fossero state fatte le potenti operazioni, che sono state fatte in te, ella sarebbe durata infino al dì d’oggi.</verse>
    <verse number="24">Ma pure io vi dico, che il paese di Sodoma sarà più tollerabilmente trattato nel giorno del giudizio, che tu.</verse>
    <verse number="25">IN quel tempo Gesù prese a dire: Io ti rendo gloria e lode, o Padre, Signor del cielo e della terra, che tu hai nascoste queste cose a’ savi e intendenti, e le hai rivelate a’ piccoli fanciulli.</verse>
    <verse number="26">Sì certo, o Padre, perciocchè così ti è piaciuto.</verse>
    <verse number="27">Ogni cosa mi è stata data in mano dal Padre mio, e niuno conosce il Figliuolo, se non il Padre; parimente, niuno conosce il Padre, se non il Figliuolo, e colui, a cui il Figliuolo avrà voluto rivelarlo.</verse>
    <verse number="28">Venite a me, voi tutti che siete travagliati ed aggravati, ed io vi darò riposo.</verse>
    <verse number="29">Togliete sopra voi il mio giogo, ed imparate da me ch’io son mansueto, ed umil di cuore; e voi troverete riposo alle anime vostre.</verse>
    <verse number="30">Perciocchè il mio giogo è dolce, e il mio carico è leggiero.</verse>
  </chapter>
  <chapter number="12">
    <verse number="1">IN quel tempo, Gesù camminava, in giorno di sabato, per li seminati; or i suoi discepoli ebber fame, e presero a svellere delle spighe, ed a mangiarle.</verse>
    <verse number="2">E i Farisei, veduto ciò, gli dissero: Ecco, i tuoi discepoli fan quello che non è lecito di fare in giorno di sabato.</verse>
    <verse number="3">Ma egli disse loro: Non avete voi letto ciò che fece Davide, quando ebbe fame, egli e coloro ch’erano con lui?</verse>
    <verse number="4">Come egli entrò nella casa di Dio, e mangiò i pani di presentazione i quali non gli era lecito di mangiare, nè a coloro ch’eran con lui, anzi a’ sacerdoti soli?</verse>
    <verse number="5">Ovvero non avete voi letto nella legge, che nel tempio, i sacerdoti, ne’ giorni del sabato, violano il sabato, eppur non ne sono colpevoli?</verse>
    <verse number="6">Or io vi dico, che qui vi è alcuno maggior del tempio.</verse>
    <verse number="7">Ora, se voi sapeste che cosa è: Io voglio misericordia e non sacrificio, voi non avreste condannati gl’innocenti.</verse>
    <verse number="8">Perciocchè, il Figliuol dell’uomo è Signore eziandio del sabato.</verse>
    <verse number="9">POI, partitosi di là, venne nella lor sinagoga;</verse>
    <verse number="10">ed ecco, quivi era una uomo che avea la mano secca. Ed essi fecero una domanda a Gesù, dicendo: È egli lecito di guarire alcuno in giorno di sabato? per poterlo accusare.</verse>
    <verse number="11">Ed egli disse loro: Chi è l’uomo fra voi, il quale avendo una pecora, se quella cade in giorno di sabato in una fossa, non la prenda, e non la rilevi?</verse>
    <verse number="12">Ora, da quanto più è un uomo, che una pecora? Egli è dunque lecito di far del bene in giorno di sabato.</verse>
    <verse number="13">Allora egli disse a quell’uomo: Distendi la tua mano. Ed egli la distese, e fu resa sana come l’altra.</verse>
    <verse number="14">Ma i Farisei, usciti fuori, presero consiglio contro a lui, come lo farebbero morire.</verse>
    <verse number="15">Ma Gesù, conoscendo ciò, si ritrasse di là; e molte turbe lo seguitarono, ed egli li guarì tutti.</verse>
    <verse number="16">E divietò loro severamente, che nol palesassero;</verse>
    <verse number="17">acciocchè si adempiesse ciò che fu detto dal profeta Isaia, dicendo:</verse>
    <verse number="18">Ecco, il mio Servitore, il quale io ho eletto; l’amato mio in cui l’anima mia ha preso il suo compiacimento; io metterò lo Spirito mio sopra lui, ed egli annunzierà giudizio alle genti.</verse>
    <verse number="19">Egli non contenderà, e non griderà; e niuno udirà la sua voce per le piazze.</verse>
    <verse number="20">Egli non triterà la canna rotta, e non ispegnerà il lucignolo fumante; finchè abbia messo fuori il giudizio in vittoria.</verse>
    <verse number="21">E le genti spereranno nel suo nome.</verse>
    <verse number="22">ALLORA gli fu presentato un indemoniato, cieco, e mutolo; ed egli lo sanò; talchè colui che prima era cieco, e mutolo, parlava e vedeva.</verse>
    <verse number="23">E tutte le turbe stupivano, e dicevano: Non è costui il Cristo, il Figliuol di Davide?</verse>
    <verse number="24">Ma i Farisei, udendo ciò, dicevano: Costui non caccia i demoni, se non per Beelzebub, principe de’ demoni.</verse>
    <verse number="25">E Gesù, conoscendo i lor pensieri, disse loro: Ogni regno, diviso in sè stesso in parti contrarie, è deserto; parimente, ogni città, o casa, divisa in sè stessa in parti contrarie, non può durare.</verse>
    <verse number="26">Ora, se Satana caccia Satana, egli è diviso in parti contrarie; come adunque può durare il suo regno?</verse>
    <verse number="27">E se io caccio i demoni per Beelzebub, per cui li cacciano i vostri figliuoli? Perciò, essi saranno i vostri giudici.</verse>
    <verse number="28">Ma, se io caccio i demoni per lo Spirito di Dio, il regno di Dio è pur pervenuto a voi.</verse>
    <verse number="29">Ovvero, come può alcuno entrar nella casa d’un possente uomo, e rapirgli le sue masserizie, se prima non ha legato quel possente uomo? allora veramente gli prederà la casa.</verse>
    <verse number="30">Chi non è meco è contro a me, e chi non raccoglie meco, sparge.</verse>
    <verse number="31">Perciò, io vi dico: Ogni peccato e bestemmia sarà rimessa agli uomini; ma la bestemmia contro allo Spirito non sarà loro rimessa.</verse>
    <verse number="32">Ed a chiunque avrà detta alcuna parola contro al Figliuol dell’uomo, sarà perdonato; ma a niuno che l’abbia detta contro allo Spirito Santo, sarà perdonato, nè in questo secolo, nè nel futuro.</verse>
    <verse number="33">FATE l’albero buono, e il suo frutto sarà buono; o fate l’albero malvagio, e il suo frutto sarà malvagio; poichè dal frutto si conosce l’albero.</verse>
    <verse number="34">Progenie di vipere, come potete parlar cose buone, essendo malvagi? poichè la bocca parla di ciò che soprabbonda nel cuore.</verse>
    <verse number="35">L’uomo buono, dal buon tesoro del cuore, reca fuori cose buone; ma l’uomo malvagio, dal malvagio tesoro del cuore, reca fuori cose malvage.</verse>
    <verse number="36">Or io vi dico che gli uomini renderanno ragione, nel giorno del giudizio, eziandio d’ogni oziosa parola che avranno detta.</verse>
    <verse number="37">Perciocchè, per le tue parole tu sarai giustificato, ed altresì per le tue parole sarai condannato.</verse>
    <verse number="38">ALLORA alcuni degli Scribi e Farisei gli fecero motto, dicendo: Maestro, noi vorremmo veder da te qualche segno.</verse>
    <verse number="39">Ma egli, rispondendo, disse loro: La malvagia, e adultera generazione richiede un segno; ma niun segno le sarà dato, se non il segno del profeta Giona.</verse>
    <verse number="40">Perciocchè, siccome Giona fu tre giorni, e tre notti, nel ventre della balena, così sarà il Figliuol dell’uomo tre giorni, e tre notti, nel cuor della terra.</verse>
    <verse number="41">I Niniviti risorgeranno nel giudizio con questa generazione, e la condanneranno; perciocchè essi si ravvidero alla predicazion di Giona; ed ecco qui è uno che è più che Giona.</verse>
    <verse number="42">La regina del Mezzodì risusciterà nel giudizio con questa generazione, e la condannerà; perciocchè ella venne dagli estremi termini della terra, per udir la sapienza di Salomone; ed ecco, qui è uno che è più che Salomone.</verse>
    <verse number="43">Ora, quando lo spirito immondo è uscito d’un uomo, egli va attorno per luoghi aridi, cercando riposo, e non lo trova.</verse>
    <verse number="44">Allora dice: Io me ne tornerò a casa mia, onde sono uscito; e se, quando egli vi viene, la trova vuota, spazzata, ed adorna;</verse>
    <verse number="45">allora va, e prende seco sette altri spiriti, peggiori di lui, i quali entrano, ed abitano quivi; e l’ultima condizione di quell’uomo diviene peggiore della prima. Così anche avverrà a questa malvagia generazione.</verse>
    <verse number="46">ORA, mentre egli parlava ancora alle turbe, ecco, sua madre, ed i suoi fratelli, fermatisi di fuori, cercavano di parlargli.</verse>
    <verse number="47">Ed alcuno gli disse: Ecco tua madre, ed i tuoi fratelli, sono là fuori cercando di parlarti.</verse>
    <verse number="48">Ma egli, rispondendo, disse a colui che gli avea ciò detto: Chi è mia madre, e chi sono i miei fratelli?</verse>
    <verse number="49">E distesa la mano verso i suoi discepoli, disse: Ecco la madre mia, ed i miei fratelli.</verse>
    <verse number="50">Perciocchè, chiunque avrà fatta la volontà del Padre mio, che è ne’ cieli, esso è mio fratello, sorella, e madre.</verse>
  </chapter>
  <chapter number="13">
    <verse number="1">ORA in quel giorno stesso, Gesù, uscito di casa, si pose a sedere presso del mare.</verse>
    <verse number="2">E molte turbe si raunarono appresso di lui, talchè egli, entrato in una navicella, si pose a sedere; e tutta la moltitudine stava in piè in su la riva.</verse>
    <verse number="3">Ed egli ragionava loro molte cose, in parabole, dicendo: Ecco, un seminatore uscì fuori a seminare.</verse>
    <verse number="4">E mentre egli seminava, una parte della semenza cadde lungo la strada, e gli uccelli vennero, e la mangiarono tutta.</verse>
    <verse number="5">Ed un’altra cadde in luoghi pietrosi, ove non avea molta terra, e subito nacque, perciocchè non avea profondo terreno;</verse>
    <verse number="6">ma, essendo levato il sole, fu riarsa; e, perciocchè non avea radice, si seccò.</verse>
    <verse number="7">Ed un’altra cadde sopra le spine, e le spine crebbero, e l’affogarono.</verse>
    <verse number="8">Ed un’altra cadde in buona terra, e portò frutto, qual granel cento, qual sessanta, qual trenta.</verse>
    <verse number="9">Chi ha orecchie da udire, oda.</verse>
    <verse number="10">Allora i discepoli, accostatisi, gli dissero: Perchè parli loro in parabole?</verse>
    <verse number="11">Ed egli, rispondendo, disse loro: Perciocchè a voi è dato di conoscere i misteri del regno de’ cieli, ma a loro non è dato.</verse>
    <verse number="12">Perciocchè, a chiunque ha, sarà dato, ed egli soprabbonderà; ma, a chiunque non ha, eziandio quel ch’egli ha gli sarà tolto.</verse>
    <verse number="13">Perciò, parlo io loro in parabole, perchè veggendo non veggono, udendo non odono, e non intendono.</verse>
    <verse number="14">E si adempie in loro la profezia d’Isaia, che dice: Bene udirete, ma non intenderete; ben riguarderete, ma non vedrete.</verse>
    <verse number="15">Perciocchè il cuore di questo popolo è ingrassato, e odono gravemente con gli orecchi, e chiudono gli occhi; acciocchè non veggano con gli occhi, e non odano con gli orecchi, e non intendano col cuore, e non si convertano, ed io non li sani.</verse>
    <verse number="16">Ma, beati gli occhi vostri, perchè veggono; e le vostre orecchie, perchè odono.</verse>
    <verse number="17">Perciocchè, io vi dico in verità, che molti profeti e giusti hanno desiderato di veder le cose che voi vedete e non le hanno vedute; e di udir le cose che voi udite, e non le hanno udite.</verse>
    <verse number="18">Voi dunque intendete la parabola del seminatore.</verse>
    <verse number="19">Quando alcuno ode la parola del regno, e non l’intende, il maligno viene, e rapisce ciò ch’era stato seminato nel cuor di esso. Un tale è la semenza seminata lungo la strada.</verse>
    <verse number="20">E colui che è seminato in luoghi pietrosi è colui che ode la parola, e subito con allegrezza la riceve;</verse>
    <verse number="21">ma non ha radice in sè, anzi è di corta durata: ed avvenendo tribolazione, o persecuzione, per la parola, incontanente è scandalezzato.</verse>
    <verse number="22">E colui che è seminato fra le spine è colui che ode la parola; ma la sollecitudine di questo secolo e l’inganno delle ricchezze, affogano la parola; ed essa diviene infruttuosa.</verse>
    <verse number="23">Ma colui che è seminato nella buona terra è colui che ode la parola, e l’intende; il quale ancora frutta, e fa qual cento, qual sessanta, qual trenta.</verse>
    <verse number="24">EGLI propose loro un’altra parabola, dicendo: Il regno de’ cieli è simile ad un uomo che seminò buona semenza nel suo campo.</verse>
    <verse number="25">Ma, mentre gli uomini dormivano, venne il suo nemico, e seminò delle zizzanie per mezzo il grano, e se ne andò.</verse>
    <verse number="26">E quando l’erba fu nata, ed ebbe fatto frutto, allora apparvero eziandio le zizzanie.</verse>
    <verse number="27">E i servitori del padron di casa vennero a lui, e gli dissero: Signore, non hai tu seminata buona semenza nel tuo campo? onde avvien dunque che vi son delle zizzanie?</verse>
    <verse number="28">Ed egli disse loro: Un uomo nemico ha ciò fatto. E i servitori gli dissero: Vuoi dunque che andiamo, e le cogliamo?</verse>
    <verse number="29">Ma egli disse: No; che talora, cogliendo le zizzanie, non diradichiate insieme con esse il grano.</verse>
    <verse number="30">Lasciate crescere amendue insieme, infino alla mietitura; e nel tempo della mietitura, io dirò a’ mietitori: Cogliete prima le zizzanie, e legatele in fasci, per bruciarle; ma accogliete il grano nel mio granaio.</verse>
    <verse number="31">EGLI propose loro un’altra parabola, dicendo: Il regno de’ cieli è simile ad un granel di senape, il quale un uomo prende, e lo semina nel suo campo.</verse>
    <verse number="32">Esso è bene il più piccolo di tutti i semi; ma quando è cresciuto è la maggiore di tutte l’erbe, e divien albero, talchè gli uccelli del cielo vengono, e si riparano ne’ suoi rami.</verse>
    <verse number="33">Egli disse loro un’altra parabola: Il regno de’ cieli è simile al lievito, il quale una donna prende, e lo ripone dentro tre staia di farina, finchè tutta sia levitata.</verse>
    <verse number="34">Tutte queste cose ragionò Gesù in parabole alle turbe; e non parlava loro senza parabola;</verse>
    <verse number="35">acciocchè si adempiesse ciò che fu detto dal profeta: Io aprirò la mia bocca in parabole; io sgorgherò cose occulte fin dalla fondazione del mondo.</verse>
    <verse number="36">ALLORA Gesù, licenziate le turbe, se ne ritornò a casa, e i suoi discepoli gli si accostarono, dicendo: Dichiaraci la parabola delle zizzanie del campo.</verse>
    <verse number="37">Ed egli, rispondendo, disse loro: Colui che semina la buona semenza è il Figliuol dell’uomo.</verse>
    <verse number="38">E il campo è il mondo, e la buona semenza sono i figliuoli del regno, e le zizzanie sono i figliuoli del maligno.</verse>
    <verse number="39">E il nemico che le ha seminate è il diavolo, e la mietitura è la fin del mondo, e i mietitori son gli angeli.</verse>
    <verse number="40">Siccome adunque si colgono le zizzanie, e si bruciano col fuoco, così ancora avverrà nella fin del mondo.</verse>
    <verse number="41">Il Figliuol dell’uomo manderà i suoi angeli, ed essi raccoglieranno dal suo regno tutti gli scandali, e gli operatori d’iniquità;</verse>
    <verse number="42">e li getteranno nella fornace del fuoco. Ivi sarà il pianto e lo stridor de’ denti.</verse>
    <verse number="43">Allora i giusti risplenderanno come il sole, nel regno del Padre loro. Chi ha orecchie da udire, oda.</verse>
    <verse number="44">DI nuovo, il regno de’ cieli è simile ad un tesoro nascosto in un campo, il quale un uomo, avendolo trovato, nasconde; e per l’allegrezza che ne ha, va, e vende tutto ciò ch’egli ha, e compera quel campo.</verse>
    <verse number="45">Di nuovo, il regno de’ cieli è simile ad un uomo mercatante, il qual va cercando di belle perle.</verse>
    <verse number="46">E trovata una perla di gran prezzo, va, e vende tutto ciò ch’egli ha, e la compera.</verse>
    <verse number="47">Di nuovo, il regno de’ cieli è simile ad una rete gettata in mare, la qual raccoglie d’ogni maniera di cose.</verse>
    <verse number="48">E quando è piena, i pescatori la traggono fuori in sul lito; e postisi a sedere, raccolgono le cose buone ne’ lor vasi, e gettan via ciò che non val nulla.</verse>
    <verse number="49">Così avverrà nella fin del mondo: gli angeli usciranno, e metteranno da parte i malvagi d’infra i giusti;</verse>
    <verse number="50">e li getteranno nella fornace del fuoco. Ivi sarà il pianto e lo stridor de’ denti.</verse>
    <verse number="51">Gesù disse loro: Avete voi intese tutte queste cose? Essi gli dissero: Sì, Signore.</verse>
    <verse number="52">Ed egli disse loro: Perciò ogni Scriba, ammaestrato per lo regno de’ cieli, è simile ad un padrone di casa, il qual trae fuori dal suo tesoro cose vecchie, e nuove.</verse>
    <verse number="53">ORA, quando Gesù ebbe finite queste parabole si dipartì di là.</verse>
    <verse number="54">Ed essendo venuto nella sua patria, li insegnava nella lor sinagoga, talchè essi stupivano, e dicevano: Onde viene a costui cotesta sapienza, e coteste potenti operazioni?</verse>
    <verse number="55">Non è costui il figliuolo del falegname? sua madre non si chiama ella Maria? e i suoi fratelli Giacomo, e Iose, e Simone, e Giuda?</verse>
    <verse number="56">E non son le sue sorelle tutte appresso di noi? onde vengono dunque a costui tutte queste cose?</verse>
    <verse number="57">Ed erano scandalizzati di lui. E Gesù disse loro: Niun profeta è sprezzato, se non nella sua patria, e in casa sua.</verse>
    <verse number="58">Ed egli non fece quivi molte potenti operazioni, per la loro incredulità.</verse>
  </chapter>
  <chapter number="14">
    <verse number="1">IN quel tempo, Erode il tetrarca udì la fama di Gesù. E disse ai suoi servitori:</verse>
    <verse number="2">Costui è Giovanni Battista; egli è risuscitato da’ morti; e però le potenze operano in lui.</verse>
    <verse number="3">Perciocchè Erode avea preso Giovanni, e l’avea messo ne’ legami, e l’avea incarcerato, a motivo di Erodiada, moglie di Filippo, suo fratello.</verse>
    <verse number="4">Perciocchè Giovanni gli diceva: Ei non ti è lecito di ritenere costei.</verse>
    <verse number="5">E volendolo far morire, pure temette il popolo; perciocchè essi lo teneano per profeta.</verse>
    <verse number="6">Ora, celebrandosi il giorno della natività di Erode, la figliuola di Erodiada avea ballato ivi in mezzo, ed era piaciuta ad Erode.</verse>
    <verse number="7">Onde egli le promise, con giuramento, di darle tutto ciò ch’ella chiederebbe.</verse>
    <verse number="8">Ed ella, indotta prima da sua madre, disse: Dammi qui in un piatto la testa di Giovanni Battista.</verse>
    <verse number="9">E il re se ne attristò; ma pure, per li giuramenti, e per rispetto di coloro ch’erano con lui a tavola, comandò che le fosse data.</verse>
    <verse number="10">E mandò a far decapitar Giovanni Battista in prigione.</verse>
    <verse number="11">E la sua testa fu portata in un piatto, e data alla fanciulla; ed ella la portò a sua madre.</verse>
    <verse number="12">E i discepoli d’esso vennero, e tolsero il corpo, e lo seppellirono; poi vennero, e rapportarono il fatto a Gesù.</verse>
    <verse number="13">E GESÙ, udito ciò, si ritrasse di là sopra una navicella, in un luogo deserto, in disparte. E la turbe uditolo, lo seguitarono a piè, dalle città.</verse>
    <verse number="14">E Gesù, essendo smontato dalla navicella, vide una gran moltitudine, e fu mosso a compassione inverso loro, e sanò gl’infermi d’infra loro.</verse>
    <verse number="15">E, facendosi sera, i suoi discepoli gli si accostarono, dicendo: Questo luogo è deserto, e l’ora è già passata; licenzia le turbe, acciocchè vadano per le castella, e si comperino da mangiare.</verse>
    <verse number="16">Ma Gesù disse loro: Non han bisogno di andarsene; date lor voi da mangiare.</verse>
    <verse number="17">Ed essi gli dissero: Noi non abbiam qui se non cinque pani, e due pesci.</verse>
    <verse number="18">Ed egli disse: Recatemeli qua.</verse>
    <verse number="19">E comandò che le turbe si coricassero sopra l’erba; poi prese i cinque pani, e i due pesci; e levati gli occhi al cielo, fece la benedizione; e, rotti i pani, li diede a’ discepoli, e i discepoli alle turbe.</verse>
    <verse number="20">E tutti mangiarono, e furon saziati; poi i discepoli levarono l’avanzo de’ pezzi, e ve ne furono dodici corbelli pieni.</verse>
    <verse number="21">Or coloro che aveano mangiato erano intorno a cinquemila uomini, oltre alle donne ed i fanciulli.</verse>
    <verse number="22">INCONTANENTE appresso, Gesù costrinse i suoi discepoli a montare in su la navicella, ed a passare innanzi a lui all’altra riva, mentre egli licenziava le turbe.</verse>
    <verse number="23">Ed egli, dopo aver licenziate le turbe, salì in sul monte in disparte, per orare. E, fattosi sera, era quivi tutto solo.</verse>
    <verse number="24">E la navicella era già in mezzo del mare, travagliata dalle onde; perciocchè il vento era contrario.</verse>
    <verse number="25">E nella quarta vigilia della notte, Gesù se ne andò a loro, camminando sopra il mare.</verse>
    <verse number="26">E i discepoli, vedendolo camminar sopra il mare, si turbarono, dicendo: Egli è un fantasma. E di paura gridarono.</verse>
    <verse number="27">Ma subito Gesù parlò loro, dicendo: Rassicuratevi; sono io, non temiate.</verse>
    <verse number="28">E Pietro, rispondendogli, disse: Signore, se sei tu, comanda che io venga a te sopra le acque.</verse>
    <verse number="29">Ed egli disse: Vieni. E Pietro, smontato dalla navicella, camminava sopra le acque, per venire a Gesù.</verse>
    <verse number="30">Ma, vedendo il vento forte, ebbe paura; e, cominciando a sommergersi, gridò, dicendo: Signore, salvami.</verse>
    <verse number="31">E incontanente Gesù distese la mano, e lo prese, e gli disse: O uomo di poca fede, perchè hai dubitato?</verse>
    <verse number="32">Poi, quando furono entrati nella navicella, il vento si acquetò.</verse>
    <verse number="33">E coloro ch’erano nella navicella vennero, e l’adorarono, dicendo: Veramente tu sei il Figliuol di Dio.</verse>
    <verse number="34">Poi, essendo passati all’altra riva, vennero nella contrada di Gennesaret.</verse>
    <verse number="35">E gli uomini di quel luogo, avendolo riconosciuto, mandarono a farlo sapere per tutta quella contrada circonvicina; e gli presentarono tutti I malati;</verse>
    <verse number="36">e lo pregavano che potessero sol toccare il lembo della sua vesta; e tutti quelli che lo toccarono furono sanati.</verse>
  </chapter>
  <chapter number="15">
    <verse number="1">ALLORA gli Scribi ed i Farisei di Gerusalemme vennero a Gesù, dicendo:</verse>
    <verse number="2">Perchè trasgrediscono i tuoi discepoli la tradizion degli anziani? poichè non si lavano le mani, quando prendono cibo.</verse>
    <verse number="3">Ma egli, rispondendo, disse loro: E voi, perchè trasgredite il comandamento di Dio per la vostra tradizione?</verse>
    <verse number="4">Poichè Iddio ha comandato in questa maniera: Onora padre, e madre; e: Chi maledice padre, o madre, muoia di morte.</verse>
    <verse number="5">Ma voi dite: Chiunque avrà detto al padre, o alla madre: Tutto ciò, di che tu potresti esser da me sovvenuto, è offerta a Dio;</verse>
    <verse number="6">può non più onorar suo padre, e sua madre. Ed avete annullato il comandamento di Dio con la vostra tradizione.</verse>
    <verse number="7">Ipocriti, ben di voi profetizzò Isaia, dicendo:</verse>
    <verse number="8">Questo popolo si accosta a me con la bocca, e mi onora con le labbra; ma il cuor loro è lungi da me.</verse>
    <verse number="9">Ma invano mi onorano insegnando dottrine, che son comandamenti d’uomini.</verse>
    <verse number="10">Poi, chiamata a sè la moltitudine, le disse: Ascoltate, ed intendete:</verse>
    <verse number="11">Non ciò che entra nella bocca contamina l’uomo; ma ben lo contamina ciò che esce dalla bocca.</verse>
    <verse number="12">Allora i suoi discepoli, accostatisi, gli dissero: Sai tu che i Farisei, udito questo ragionamento, sono stati scandalizzati?</verse>
    <verse number="13">Ed egli, rispondendo, disse: Ogni pianta che il padre mio celeste non ha piantata sarà diradicata.</verse>
    <verse number="14">Lasciateli; son guide cieche di ciechi; ora, se un cieco guida un altro cieco amendue cadranno nella fossa.</verse>
    <verse number="15">E Pietro, rispondendo, gli disse: Dichiaraci quella parabola.</verse>
    <verse number="16">E Gesù disse: Siete voi eziandio ancor privi d’intelletto?</verse>
    <verse number="17">Non intendete voi ancora che tutto ciò che entra nella bocca se ne va nel ventre, e poi è gettato fuori nella latrina?</verse>
    <verse number="18">Ma le cose che escono dalla bocca procedono dal cuore, ed esse contaminano l’uomo.</verse>
    <verse number="19">Poichè dal cuore procedono pensieri malvagi, omicidii, adulterii, fornicazioni, furti, false testimonianze, maldicenze.</verse>
    <verse number="20">Queste son le cose che contaminano l’uomo; ma il mangiare con mani non lavate non contamina l’uomo.</verse>
    <verse number="21">POI Gesù, partitosi di là, si ritrasse nelle parti di Tiro, e di Sidon.</verse>
    <verse number="22">Ed ecco, una donna Cananea, uscita di que’ confini, gli gridò, dicendo: Abbi pietà di me, o Signore, figliuol di Davide! la mia figliuola è malamente tormentata dal demonio.</verse>
    <verse number="23">Ma egli non le rispondeva nulla. E i suoi discepoli, accostatisi, lo pregavano, dicendo: Licenziala, perciocchè ella grida dietro a noi.</verse>
    <verse number="24">Ma egli, rispondendo, disse: Io non son mandato se non alle pecore perdute della casa d’Israele.</verse>
    <verse number="25">Ed ella venne, e l’adorò, dicendo: Signore, aiutami.</verse>
    <verse number="26">Ma egli, rispondendo, disse: Non è cosa onesta prendere il pan de’ figliuoli, e gettarlo a’ cagnuoli.</verse>
    <verse number="27">Ed ella disse: Ben dici, Signore; poichè anche i cagnuoli mangiano delle miche che cadono dalla tavola de’ lor padroni.</verse>
    <verse number="28">Allora Gesù, rispondendo, le disse: O donna, grande è la tua fede; siati fatto come tu vuoi. E da quell’ora, la sua figliuola fu sanata.</verse>
    <verse number="29">E GESÙ, partendo di là, venne presso al mar della Galilea; e salito sopra il monte, si pose quivi a sedere.</verse>
    <verse number="30">E molte turbe si accostarono a lui, le quali aveano con loro degli zoppi, dei ciechi, de’ mutoli, de’ monchi, ed altri molti; e li gettarono a’ piedi di Gesù, ed egli li sanò;</verse>
    <verse number="31">talchè le turbe si maravigliavano, vedendo i mutoli parlare, i monchi esser sani, gli zoppi camminare, e i ciechi vedere; e glorificarono l’Iddio d’Israele.</verse>
    <verse number="32">E Gesù, chiamati a sè i suoi discepoli, disse: Io ho gran pietà della moltitudine; perciocchè già tre giorni continui dimora appresso di me, e non ha di che mangiare; e pure io non voglio licenziarli digiuni, che talora non vengano meno tra via.</verse>
    <verse number="33">E i suoi discepoli gli dissero: Onde avremmo in un luogo deserto tanti pani, che bastassero a saziare una cotanta moltitudine?</verse>
    <verse number="34">E Gesù disse loro: Quanti pani avete? Ed essi dissero: Sette, e alcuni pochi pesciolini.</verse>
    <verse number="35">Ed egli comandò alle turbe che si mettessero a sedere in terra.</verse>
    <verse number="36">Poi prese i sette pani, e i pesci, e rese grazie, li ruppe, e li diede a’ suoi discepoli; e i discepoli alla moltitudine.</verse>
    <verse number="37">E tutti ne mangiarono, e furon saziati; poi levaron l’avanzo de’ pezzi, e ve ne furono sette panieri pieni.</verse>
    <verse number="38">Or coloro che avean mangiato erano quattromila uomini, oltre alle donne e i fanciulli.</verse>
    <verse number="39">Poi, licenziate le turbe, egli montò nella navicella, e venne ne’ confini di Magdala.</verse>
  </chapter>
  <chapter number="16">
    <verse number="1">ED accostatisi a lui i Farisei, e i Sadducei, tentandolo, lo richiesero di mostrar loro un segno dal cielo.</verse>
    <verse number="2">Ma egli, rispondendo, disse loro: Quando si fa sera, voi dite: Farà tempo sereno, perciocchè il cielo rosseggia.</verse>
    <verse number="3">E la mattina dite: Oggi sarà tempesta, perciocchè il cielo tutto mesto rosseggia. Ipocriti, ben sapete discernere l’aspetto del cielo, e non potete discernere i segni de’ tempi!</verse>
    <verse number="4">La gente malvagia ed adultera richiede un segno, ma segno alcuno non le sarà dato, se non il segno del profeta Giona. E, lasciatili, se ne andò.</verse>
    <verse number="5">E quando i suoi discepoli furon giunti all’altra riva, ecco, aveano dimenticato di prender del pane.</verse>
    <verse number="6">E Gesù disse loro: Vedete, guardatevi dal lievito de’ Farisei, e de’ Sadducei.</verse>
    <verse number="7">Ed essi ragionavano fra loro, dicendo: Noi non abbiam preso del pane.</verse>
    <verse number="8">E Gesù, conosciuto ciò, disse loro: Perchè questionate fra voi, o uomini di poca fede, di ciò che non avete preso del pane?</verse>
    <verse number="9">Ancora siete voi senza intelletto, e non vi ricordate dei cinque pani de’ cinquemila uomini, e quanti corbelli ne levaste?</verse>
    <verse number="10">Nè de’ sette pani de’ quattromila uomini, e quanti panieri ne levaste?</verse>
    <verse number="11">Come non intendete voi, che non del pane vi dissi che vi guardaste dal lievito de’ Farisei, e de’ Sadducei?</verse>
    <verse number="12">Allora intesero ch’egli non avea detto che si guardassero dal lievito del pane, ma della dottrina dei Farisei, e de’ Sadducei.</verse>
    <verse number="13">POI Gesù, essendo venuto nelle parti di Cesarea di Filippo, domandò i suoi discepoli: Chi dicono gli uomini che io, il Figliuol dell’uomo, sono?</verse>
    <verse number="14">Ed essi dissero: Alcuni, Giovanni Battista; altri, Elia; altri, Geremia, od uno de’ profeti.</verse>
    <verse number="15">Ed egli disse loro: E voi, chi dite che io sono?</verse>
    <verse number="16">E Simon Pietro, rispondendo, disse: Tu sei il Cristo, il Figliuol dell’Iddio vivente.</verse>
    <verse number="17">E Gesù, rispondendo, gli disse: Tu sei beato, o Simone, figliuol di Giona, poichè la carne ed il sangue non t’hanno rivelato questo, ma il Padre mio che è ne’ cieli.</verse>
    <verse number="18">Ed io altresì ti dico, che tu sei Pietro, e sopra questa pietra io edificherò la mia chiesa, e le porte dell’inferno non la potranno vincere.</verse>
    <verse number="19">Ed io ti darò le chiavi del regno dei cieli; e tutto ciò che avrai legato in terra sarà legato ne’ cieli, e tutto ciò che avrai sciolto in terra sarà sciolto ne’ cieli.</verse>
    <verse number="20">Allora egli divietò a’ suoi discepoli, che non dicessero ad alcuno ch’egli fosse Gesù, il Cristo.</verse>
    <verse number="21">Da quell’ora Gesù cominciò a dichiarare a’ suoi discepoli, che gli conveniva andare in Gerusalemme, e sofferir molte cose dagli anziani, e da’ principali sacerdoti, e dagli Scribi, ed essere ucciso, e risuscitare nel terzo giorno.</verse>
    <verse number="22">E Pietro, trattolo da parte, cominciò a riprenderlo, dicendo: Signore, tolga ciò Iddio; questo non ti avverrà punto.</verse>
    <verse number="23">Ma egli, rivoltosi, disse a Pietro: Vattene indietro da me, Satana; tu mi sei in iscandalo, perciocchè tu non hai il senso alle cose di Dio, ma alle cose degli uomini.</verse>
    <verse number="24">ALLORA Gesù disse a’ suoi discepoli: Se alcuno vuol venir dietro a me, rinunzi a sè stesso, e tolga la sua croce, e mi segua.</verse>
    <verse number="25">Perciocchè, chi avrà voluto salvar la vita sua la perderà; ma chi avrà perduta la vita sua, per amor di me, la troverà.</verse>
    <verse number="26">Perciocchè, che giova egli all’uomo, se guadagna tutto il mondo, e fa perdita dell’anima sua? ovvero, che darà l’uomo in iscambio dell’anima sua?</verse>
    <verse number="27">Perciocchè il Figliuol dell’uomo verrà nella gloria del Padre suo, co’ suoi angeli; ed allora egli renderà la retribuzione a ciascuno secondo i suoi fatti.</verse>
    <verse number="28">Io vi dico in verità, che alcuni di coloro che son qui presenti non gusteranno la morte, che non abbiano veduto il Figliuol dell’uomo venir nel suo regno.</verse>
  </chapter>
  <chapter number="17">
    <verse number="1">E SEI giorni appresso, Gesù prese seco Pietro, e Giacomo, e Giovanni, suo fratello, e li condusse sopra un alto monte, in disparte.</verse>
    <verse number="2">E fu trasfigurato in lor presenza, e la sua faccia risplendè come il sole, e i suoi vestimenti divenner candidi come la luce.</verse>
    <verse number="3">Ed ecco, apparvero loro Mosè ed Elia, che ragionavano con lui.</verse>
    <verse number="4">E Pietro fece motto a Gesù, e gli disse: Signore, egli è bene che noi stiam qui; se tu vuoi, facciam qui tre tabernacoli; uno a te, uno a Mosè, ed uno ad Elia.</verse>
    <verse number="5">Mentre egli parlava ancora, ecco, una nuvola lucida li adombrò; ed ecco, una voce venne dalla nuvola, dicendo: Questo è il mio diletto Figliuolo, in cui ho preso il mio compiacimento; ascoltatelo.</verse>
    <verse number="6">E i discepoli, udito ciò, caddero sopra le lor facce, e temettero grandemente.</verse>
    <verse number="7">Ma Gesù, accostatosi, li toccò, e disse: Levatevi, e non temiate.</verse>
    <verse number="8">Ed essi, alzati gli occhi, non videro alcuno, se non Gesù tutto solo.</verse>
    <verse number="9">Poi, mentre scendevano dal monte, Gesù diede loro questo comandamento: Non dite la visione ad alcuno, finchè il Figliuol dell’uomo sia risuscitato dai morti.</verse>
    <verse number="10">E i suoi discepoli lo domandarono dicendo: Come adunque dicono gli Scribi che convien che prima venga Elia?</verse>
    <verse number="11">E Gesù, rispondendo, disse loro: Elia veramente deve prima venire, e ristabilire ogni cosa.</verse>
    <verse number="12">Ma io vi dico, che Elia è già venuto, ed essi non l’hanno riconosciuto, anzi hanno fatto inverso lui ciò che hanno voluto; così ancora il Figliuol dell’uomo sofferirà da loro.</verse>
    <verse number="13">Allora i discepoli intesero ch’egli avea loro detto ciò di Giovanni Battista.</verse>
    <verse number="14">E QUANDO furon venuti alla moltitudine, un uomo gli si accostò, inginocchiandosi davanti a lui,</verse>
    <verse number="15">e dicendo: Signore, abbi pietà del mio figliuolo, perciocchè egli è lunatico, e malamente tormentato; poichè spesso cade nel fuoco, e spesso nell’acqua.</verse>
    <verse number="16">Ed io l’ho presentato a’ tuoi discepoli, ma essi non l’hanno potuto guarire.</verse>
    <verse number="17">E Gesù, rispondendo, disse: Ahi! generazione incredula e perversa! infino a quando mai sarò con voi? infino a quando mai vi comporterò? conducetemelo qua.</verse>
    <verse number="18">E Gesù sgridò il demonio, ed egli uscì fuor di lui; e da quell’ora il fanciullo fu guarito.</verse>
    <verse number="19">Allora i discepoli, accostatisi a Gesù in disparte, dissero: Perchè non abbiam noi potuto cacciarlo?</verse>
    <verse number="20">E Gesù disse loro: Per la vostra incredulità; perciocchè io vi dico in verità, che se avete di fede quant’è un granel di senape, voi direte a questo monte: Passa di qui a là, ed esso vi passerà; e niente vi sarà impossibile.</verse>
    <verse number="21">Or questa generazione di demoni non esce fuori, se non per orazione, e per digiuno.</verse>
    <verse number="22">Ora, mentre essi conversavano nella Galilea, Gesù disse loro: Egli avverrà che il Figliuol dell’uomo sarà dato nelle mani degli uomini; ed essi l’uccideranno;</verse>
    <verse number="23">ma nel terzo giorno egli risusciterà. Ed essi ne furono grandemente contristati.</verse>
    <verse number="24">E QUANDO furon venuti in Capernaum, coloro che ricoglievano le didramme vennero a Pietro, e dissero: Il vostro Maestro non paga egli le didramme?</verse>
    <verse number="25">Egli disse: Sì. E quando egli fu entrato in casa, Gesù lo prevenne, dicendo: Che ti pare, Simone? da cui prendono i re della terra i tributi, o il censo? da’ figliuoli loro, o dagli stranieri?</verse>
    <verse number="26">Pietro gli disse: Dagli stranieri. Gesù gli disse: Dunque i figliuoli son franchi.</verse>
    <verse number="27">Ma, acciocchè noi non li scandalezziamo, vattene al mare, e getta l’amo, e togli il primo pesce che salirà fuori, ed aprigli la gola, e tu vi troverai uno statere; prendilo e dallo loro, per te, e per me.</verse>
  </chapter>
  <chapter number="18">
    <verse number="1">IN quell’ora i discepoli vennero a Gesù dicendo: Deh! chi è il maggiore nel regno de’ cieli?</verse>
    <verse number="2">E Gesù, chiamato a sè un piccol fanciullo, lo pose nel mezzo di loro, e disse:</verse>
    <verse number="3">Io vi dico in verità, che se non siete mutati, e non divenite come i piccoli fanciulli, voi non entrerete punto nel regno de’ cieli.</verse>
    <verse number="4">Ogni uomo adunque, che si sarà abbassato, come questo piccol fanciullo, è il maggiore nel regno de’ cieli.</verse>
    <verse number="5">E chiunque riceve un tal piccol fanciullo, nel nome mio, riceve me.</verse>
    <verse number="6">Ma chi avrà scandalezzato uno di questi piccoli che credono in me, meglio per lui sarebbe che gli fosse appiccata una macina da asino al collo, e che fosse sommerso nel fondo del mare.</verse>
    <verse number="7">Guai al mondo per gli scandali! perciocchè, bene è necessario che scandali avvengano; ma nondimeno, guai a quell’uomo per cui lo scandalo avviene!</verse>
    <verse number="8">Ora, se la tua mano, o il tuo piè, ti fa intoppare, mozzali, e gettali via da te; meglio è per te d’entrar nella vita zoppo, o monco, che, avendo due mani, e due piedi, esser gettato nel fuoco eterno.</verse>
    <verse number="9">Parimente, se l’occhio tuo ti fa intoppare, cavalo, e gettalo via da te; meglio è per te d’entrar nella vita, avendo un occhio solo, che, avendone due, esser gettato nella geenna del fuoco.</verse>
    <verse number="10">Guardate che non isprezziate alcuno di questi piccoli; perciocchè io vi dico che gli angeli loro vedono del continuo ne’ cieli la faccia del Padre mio, che è ne’ cieli.</verse>
    <verse number="11">Poichè il Figliuol dell’uomo è venuto per salvar ciò che era perito.</verse>
    <verse number="12">Che vi par egli? Se un uomo ha cento pecore, ed una di esse si smarrisce, non lascerà egli le novantanove, e non andrà egli su per i monti cercando la smarrita?</verse>
    <verse number="13">E se pure avviene ch’egli la trovi, io vi dico in verità, che egli più si rallegra di quella, che delle novantanove, che non si erano smarrite.</verse>
    <verse number="14">Così, la volontà del Padre vostro ch’è ne’ cieli è, che neppur uno di questi piccoli perisca.</verse>
    <verse number="15">ORA, se il tuo fratello ha peccato contro a te, va’ e riprendilo fra te e lui solo; se egli ti ascolta, tu hai guadagnato il tuo fratello.</verse>
    <verse number="16">Ma, se non ti ascolta, prendi teco ancora uno o due, acciocchè ogni parola sia confermata per la bocca di due, o di tre testimoni.</verse>
    <verse number="17">E s’egli disdegna di ascoltarli, dillo alla chiesa; e se disdegna eziandio di ascoltar la chiesa, siati come il pagano, o il pubblicano.</verse>
    <verse number="18">Io vi dico in verità, che tutte le cose che voi avrete legate sopra la terra saranno legate nel cielo, e tutte le cose che avrete sciolte sopra la terra saranno sciolte nel cielo.</verse>
    <verse number="19">Oltre a ciò, io vi dico, che, se due di voi consentono sopra la terra, intorno a qualunque cosa chiederanno, quella sarà lor fatta dal Padre mio, che è ne’ cieli.</verse>
    <verse number="20">Perciocchè, dovunque due, o tre, son raunati nel nome mio, quivi son io nel mezzo di loro.</verse>
    <verse number="21">Allora Pietro, accostatoglisi, disse: Signore, quante volte, peccando il mio fratello contro a me, gli perdonerò io? fino a sette volte?</verse>
    <verse number="22">Gesù gli disse: Io non ti dico fino a sette volte, ma fino a settanta volte sette.</verse>
    <verse number="23">Perciò, il regno de’ cieli è assomigliato ad un re, il qual volle far ragione co’ suoi servitori.</verse>
    <verse number="24">Ed avendo cominciato a far ragione, gli fu presentato uno, ch’era debitore di diecimila talenti.</verse>
    <verse number="25">E non avendo egli da pagare, il suo signore comandò ch’egli, e la sua moglie, e i suoi figliuoli, e tutto quanto avea, fosse venduto, e che il debito fosse pagato.</verse>
    <verse number="26">Laonde il servitore, gettatosi a terra, si prostese davanti a lui, dicendo: Signore, abbi pazienza inverso me, ed io ti pagherò tutto.</verse>
    <verse number="27">E il signor di quel servitore, mosso da compassione, lo lasciò andare, e gli rimise il debito.</verse>
    <verse number="28">Ma quel servitore, uscito fuori, trovò uno de’ suoi conservi, il qual gli dovea cento denari: ed egli lo prese, e lo strangolava, dicendo: Pagami ciò che tu mi devi.</verse>
    <verse number="29">Laonde il suo conservo, gettatoglisi a’ piedi, lo pregava, dicendo: Abbi pazienza inverso me, ed io ti pagherò tutto.</verse>
    <verse number="30">Ma egli non volle, anzi andò, e lo cacciò in prigione, finchè avesse pagato il debito.</verse>
    <verse number="31">Or i suoi conservi, veduto il fatto, ne furono grandemente contristati, e vennero al lor signore, e gli dichiararono tutto il fatto.</verse>
    <verse number="32">Allora il suo signore lo chiamò a sè, e gli disse: Malvagio servitore, io ti rimisi tutto quel debito, perciocchè tu me ne pregasti.</verse>
    <verse number="33">Non ti si conveniva egli altresì aver pietà del tuo conservo, siccome io ancora avea avuta pietà di te?</verse>
    <verse number="34">E il suo signore, adiratosi, lo diede in man de’ sergenti, da martoriarlo, infino a tanto ch’egli avesse pagato tutto ciò che gli era dovuto.</verse>
    <verse number="35">Così ancora vi farà il vostro Padre celeste, se voi non rimettete di cuore ognuno al suo fratello i suoi falli.</verse>
  </chapter>
  <chapter number="19">
    <verse number="1">E QUANDO Gesù ebbe finiti questi ragionamenti, si dipartì di Galilea, e venne ne’ confini della Giudea, lungo il Giordano.</verse>
    <verse number="2">E molte turbe lo seguitarono, ed egli li sanò quivi.</verse>
    <verse number="3">E i Farisei si accostarono a lui, tentandolo, e dicendogli: È egli lecito all’uomo di mandar via la sua moglie per qualunque cagione?</verse>
    <verse number="4">Ed egli, rispondendo, disse loro: Non avete voi letto che Colui, che da principio fece ogni cosa, fece gli uomini maschio e femmina?</verse>
    <verse number="5">E disse: Perciò, l’uomo lascerà il padre e la madre, e si congiungerà con la sua moglie, e i due diverranno una stessa carne.</verse>
    <verse number="6">Talchè, non son più due, anzi una stessa carne; ciò dunque che Iddio ha congiunto l’uomo nol separi.</verse>
    <verse number="7">Essi gli dissero: Perchè dunque comandò Mosè che si desse la scritta del divorzio, e che così si mandasse via la moglie?</verse>
    <verse number="8">Egli disse loro: Ben vi permise Mosè, per la durezza de’ vostri cuori, di mandar via le vostre mogli; ma da principio non era così.</verse>
    <verse number="9">Or io vi dico che chiunque manda via la sua moglie, salvochè per cagion di fornicazione, e ne sposa un’altra, commette adulterio; ed altresì chi sposa colei che è mandata via commette adulterio.</verse>
    <verse number="10">I suoi discepoli gli dissero: Se così sta l’affare dell’uomo con la moglie, non è spediente maritarsi.</verse>
    <verse number="11">Ma egli disse loro: Non tutti son capaci di questa cosa che voi dite, ma sol coloro a cui è dato.</verse>
    <verse number="12">Perciocchè vi son degli eunuchi, i quali son nati così dal seno della madre; e vi son degli eunuchi, i quali sono stati fatti eunuchi dagli uomini; e vi son degli eunuchi, i quali si son fatti eunuchi loro stessi per lo regno de’ cieli. Chi può esser capace di queste cose, sialo.</verse>
    <verse number="13">ALLORA gli furono presentati dei piccoli fanciulli, acciocchè imponesse loro le mani, ed orasse; ma i discepoli sgridavano coloro che li presentavano.</verse>
    <verse number="14">Ma Gesù disse: Lasciate quei piccoli fanciulli, e non li divietate di venire a me; perciocchè di tali è il regno de’ cieli.</verse>
    <verse number="15">Ed imposte loro le mani, si partì di là.</verse>
    <verse number="16">ED ecco, un certo, accostatosi, gli disse: Maestro buono, che bene farò io per aver la vita eterna?</verse>
    <verse number="17">Ed egli gli disse: Perchè mi chiami buono? niuno è buono, se non un solo, cioè: Iddio. Ora, se tu vuoi entrar nella vita, osserva i comandamenti.</verse>
    <verse number="18">Colui gli disse: Quali? E Gesù disse: Questi: Non uccidere. Non commettere adulterio. Non rubare. Non dir falsa testimonianza.</verse>
    <verse number="19">Onora tuo padre e tua madre, ed ama il tuo prossimo come te stesso.</verse>
    <verse number="20">Quel giovane gli disse: Tutte queste cose ho osservate fin dalla mia giovanezza; che mi manca egli ancora?</verse>
    <verse number="21">Gesù gli disse: Se tu vuoi esser perfetto, va’, vendi ciò che tu hai, e donalo a’ poveri, e tu avrai un tesoro nel cielo; poi vieni, e seguitami.</verse>
    <verse number="22">Ma il giovane, udita quella parola, se ne andò contristato; perciocchè egli avea molte ricchezze.</verse>
    <verse number="23">E Gesù disse a’ suoi discepoli: Io vi dico in verità, che un ricco malagevolmente entrerà nel regno de’ cieli.</verse>
    <verse number="24">E da capo vi dico: Egli è più agevole che un cammello passi per la cruna di un ago, che un ricco entri nel regno di Dio.</verse>
    <verse number="25">E i suoi discepoli, udito ciò, sbigottirono forte, dicendo: Chi adunque può esser salvato?</verse>
    <verse number="26">E Gesù, riguardatili, disse loro: Questo è impossibile agli uomini, ma a Dio ogni cosa è possibile.</verse>
    <verse number="27">Allora Pietro, rispondendo, gli disse: Ecco, noi abbiamo abbandonato ogni cosa, e ti abbiam seguitato; che ne avremo dunque?</verse>
    <verse number="28">E Gesù disse loro: Io vi dico in verità, che nella nuova creazione, quando il Figliuol dell’uomo sederà sopra il trono della sua gloria, voi ancora che mi avete seguitato sederete sopra dodici troni, giudicando le dodici tribù d’Israele.</verse>
    <verse number="29">E chiunque avrà abbandonato casa, o fratelli, o sorelle, o padre, o madre, o moglie, o figliuoli, o possessioni, per lo mio nome, ne riceverà cento cotanti, ed erederà la vita eterna.</verse>
    <verse number="30">Ma molti primi saranno ultimi, e molti ultimi saranno primi.</verse>
  </chapter>
  <chapter number="20">
    <verse number="1">PERCIOCCHÈ, il regno de’ cieli è simile ad un padron di casa, il quale, in sul far del dì, uscì fuori, per condurre e prezzo de’ lavoratori, per mandarli nella sua vigna.</verse>
    <verse number="2">E convenutosi co’ lavoratori in un denaro al dì, li mandò nella sua vigna.</verse>
    <verse number="3">Poi, uscito intorno alle tre ore, ne vide altri che stavano in su la piazza scioperati.</verse>
    <verse number="4">Ed egli disse loro: Andate voi ancora nella vigna, ed io vi darò ciò che sarà ragionevole. Ed essi andarono.</verse>
    <verse number="5">Poi, uscito ancora intorno alle sei, ed alle nove ore, fece il simigliante.</verse>
    <verse number="6">Ora, uscito ancora intorno alle undici ore, ne trovò degli altri che se ne stavano scioperati, ed egli disse loro: Perchè ve ne state qui tutto il dì scioperati?</verse>
    <verse number="7">Essi gli dissero: Perciocchè niuno ci ha condotti a prezzo. Egli disse loro: Andate voi ancora nella vigna, e riceverete ciò che sarà ragionevole.</verse>
    <verse number="8">Poi, fattosi sera, il padron della vigna disse al suo fattore: Chiama i lavoratori, e paga loro il salario, cominciando dagli ultimi fino a’ primi.</verse>
    <verse number="9">Allora quei delle undici ore vennero, e ricevettero un denaro per uno.</verse>
    <verse number="10">Poi vennero i primi, i quali pensavano di ricever più, ma ricevettero anch’essi un denaro per uno.</verse>
    <verse number="11">E, ricevutolo, mormoravano contro al padron di casa, dicendo:</verse>
    <verse number="12">Questi ultimi han lavorato solo un’ora, e tu li hai fatti pari a noi, che abbiam portata la gravezza del dì, e l’arsura.</verse>
    <verse number="13">Ma egli, rispondendo, disse all’un di loro: Amico, io non ti fo alcun torto; non ti convenisti tu meco in un denaro?</verse>
    <verse number="14">Prendi ciò che ti appartiene, e vattene; ma io voglio dare a quest’ultimo quanto a te.</verse>
    <verse number="15">Non mi è egli lecito di far ciò che io voglio del mio? l’occhio tuo è egli maligno, perciocchè io son buono?</verse>
    <verse number="16">Così, gli ultimi saranno primi, e i primi ultimi; perciocchè molti son chiamati, ma pochi eletti.</verse>
    <verse number="17">POI Gesù, salendo in Gerusalemme, tratti da parte i suoi dodici discepoli nel cammino, disse loro:</verse>
    <verse number="18">Ecco, noi saliamo in Gerusalemme, e il Figliuol dell’uomo sarà dato in man dei principali sacerdoti, e degli Scribi, ed essi lo condanneranno a morte.</verse>
    <verse number="19">E lo metteranno nelle mani de’ Gentili, da schernirlo, e flagellarlo, e crocifiggerlo, ma egli risusciterà nel terzo giorno.</verse>
    <verse number="20">Allora la madre de’ figliuoli di Zebedeo si accostò a lui, co’ suoi figliuoli, adorandolo, e chiedendogli qualche cosa.</verse>
    <verse number="21">Ed egli le disse: Che vuoi? Ella gli disse: Ordina che questi miei due figliuoli seggano l’uno alla tua destra, l’altro alla sinistra, nel tuo regno.</verse>
    <verse number="22">E Gesù, rispondendo, disse: Voi non sapete ciò che vi chieggiate; potete voi bere il calice che io berrò, ed essere battezzati del battesimo del quale io sarò battezzato? Essi gli dissero: Sì, lo possiamo.</verse>
    <verse number="23">Ed egli disse loro: Voi certo berrete il mio calice, e sarete battezzati del battesimo del quale io sarò battezzato; ma, quant’è al sedere alla mia destra, o alla sinistra, non istà a me il darlo; ma sarà dato a coloro a cui è preparato dal Padre mio.</verse>
    <verse number="24">E gli altri dieci, avendo ciò udito, furono indegnati di que’ due fratelli.</verse>
    <verse number="25">E Gesù, chiamatili a sè, disse: Voi sapete che i principi delle genti le signoreggiano, e che i grandi usano podestà sopra esse.</verse>
    <verse number="26">Ma non sarà così fra voi; anzi chiunque fra voi vorrà divenir grande sia vostro ministro;</verse>
    <verse number="27">e chiunque fra voi vorrà esser primo sia vostro servitore.</verse>
    <verse number="28">Siccome il Figliuol dell’uomo non è venuto per esser servito, anzi per servire, e per dar l’anima sua per prezzo di riscatto per molti.</verse>
    <verse number="29">OR uscendo essi di Gerico, una gran moltitudine lo seguitò.</verse>
    <verse number="30">Ed ecco, due ciechi, che sedevano presso della via, avendo udito che Gesù passava, gridarono, dicendo: Abbi pietà di noi, Signore, Figliuol di Davide!</verse>
    <verse number="31">Ma la moltitudine li sgridava, acciocchè tacessero; ma essi vie più gridavano, dicendo: Abbi pietà di noi, Signore, Figliuolo di Davide.</verse>
    <verse number="32">E Gesù, fermatosi, li chiamò, e disse: Che volete ch’io vi faccia?</verse>
    <verse number="33">Essi gli dissero: Signore, che gli occhi nostri sieno aperti.</verse>
    <verse number="34">E Gesù, mosso a pietà, toccò gli occhi loro, e incontanente gli occhi loro ricoverarono la vista, ed essi lo seguitarono.</verse>
  </chapter>
  <chapter number="21">
    <verse number="1">E QUANDO furon vicino a Gerusalemme, e furon venuti in Betfage, presso al monte degli Ulivi, Gesù mandò due discepoli,</verse>
    <verse number="2">dicendo loro: Andate nel castello che è dirimpetto a voi; e subito troverete un’asina legata, ed un puledro con essa; scioglieteli, e menatemeli.</verse>
    <verse number="3">E se alcuno vi dice nulla, dite che il Signore ne ha bisogno; e subito li manderà.</verse>
    <verse number="4">Or tutto ciò fu fatto, acciocchè si adempiesse ciò che fu detto dal profeta, dicendo:</verse>
    <verse number="5">Dite alla figliuola di Sion: Ecco, il tuo Re viene a te, mansueto, e montato sopra un asino, ed un puledro, figlio di un’asina che porta il giogo.</verse>
    <verse number="6">E i discepoli andarono, e fecero come Gesù avea loro imposto.</verse>
    <verse number="7">E menaron l’asina, ed il puledro; e misero sopra quelli le lor veste, e Gesù montò sopra il puledro.</verse>
    <verse number="8">Ed una grandissima moltitudine distese le sue veste nella via; ed altri tagliavano de’ rami dagli alberi, e li distendevano nella via.</verse>
    <verse number="9">E le turbe che andavano davanti, e che venivano dietro gridavano, dicendo: Osanna al Figliuolo di Davide! Benedetto colui che viene nel nome del Signore! Osanna ne’ luoghi altissimi!</verse>
    <verse number="10">Ed essendo egli entrato in Gerusalemme, tutta la città fu commossa, dicendo:</verse>
    <verse number="11">Chi è costui? E le turbe dicevano: Costui è Gesù, il Profeta che è da Nazaret di Galilea.</verse>
    <verse number="12">E GESÙ entrò nel tempio di Dio, e cacciò fuori tutti coloro che vendevano, e comperavano nel tempio; e riversò le tavole de’ cambiatori, e le sedie di coloro che vendevano i colombi.</verse>
    <verse number="13">E disse loro: Egli è scritto: La mia Casa sarà chiamata Casa d’orazione, ma voi ne avete fatta una spelonca di ladroni.</verse>
    <verse number="14">Allora vennero a lui de’ ciechi, e degli zoppi, nel tempio, ed egli li sanò.</verse>
    <verse number="15">Ma i principali sacerdoti, e gli Scribi, vedute le maraviglie ch’egli avea fatte, ed i fanciulli che gridavano nel tempio: Osanna al Figliuolo di Davide! furono indegnati.</verse>
    <verse number="16">E gli dissero: Odi tu ciò che costoro dicono? E Gesù disse loro: Sì. Non avete voi mai letto: Dalla bocca de’ fanciulli, e di que’ che poppano, tu hai stabilita la tua lode?</verse>
    <verse number="17">E lasciatili, uscì della città verso Betania, e quivi albergò.</verse>
    <verse number="18">E LA mattina ritornando nella città, ebbe fame.</verse>
    <verse number="19">E, vedendo un fico in su la strada, andò ad esso, ma non vi trovò nulla, se non delle foglie. Ed egli gli disse: Giammai più in eterno non nasca frutto alcuno da te. E subito il fico si seccò.</verse>
    <verse number="20">E i discepoli, veduto ciò, si maravigliarono, dicendo: Come si è di subito seccato il fico?</verse>
    <verse number="21">E Gesù, rispondendo, disse loro: Io vi dico in verità, che, se avete fede e non dubitate, non sol farete la cosa del fico, ma ancora se dite a questo monte: Togliti di là, e gettati nel mare, sarà fatto.</verse>
    <verse number="22">E tutte le cose, le quali con orazione richiederete, credendo, voi le riceverete.</verse>
    <verse number="23">POI, quando egli fu venuto nel tempio, i principali sacerdoti, e gli anziani del popolo, si accostarono a lui mentre egli insegnava, dicendo: Di quale autorità fai tu queste cose? e chi ti ha data cotesta autorità?</verse>
    <verse number="24">E Gesù, rispondendo, disse loro: Ancora io vi domanderò una cosa, la qual se voi mi dite io altresì vi dirò di quale autorità fo queste cose.</verse>
    <verse number="25">Il battesimo di Giovanni onde era egli? dal cielo o dagli uomini? Ed essi ragionavan tra loro, dicendo: Se diciamo che era dal cielo, egli ci dirà: Perchè dunque non gli credeste?</verse>
    <verse number="26">Se altresì diciamo che era dagli uomini noi temiamo la moltitudine perciocchè tutti tengono Giovanni per profeta.</verse>
    <verse number="27">E risposero a Gesù, e dissero: Noi non sappiamo. Egli altresì disse loro: Ed io ancora non vi dirò di quale autorità io fo queste cose.</verse>
    <verse number="28">ORA, che vi par egli? Un uomo avea due figliuoli; e, venuto al primo, disse: Figliuolo, va’, lavora oggi nella mia vigna.</verse>
    <verse number="29">Ma egli, rispondendo, disse: Non voglio, pur nondimeno, poi appresso, ravvedutosi, vi andò.</verse>
    <verse number="30">Poi, venuto al secondo, gli disse il simigliante. Ed egli, rispondendo, disse: Sì, lo farò, signore, e pur non vi andò.</verse>
    <verse number="31">Qual de’ due fece il voler del padre? Essi gli dissero: Il primo. Gesù disse loro: Io vi dico in verità, che i pubblicani, e le meretrici vanno innanzi a voi nel regno de’ cieli.</verse>
    <verse number="32">Perciocchè Giovanni è venuto a voi per la via della giustizia, e voi non gli avete creduto; ma i pubblicani e le meretrici gli hanno creduto; e pur voi, veduto ciò, non vi siete poi appresso ravveduti, per credergli.</verse>
    <verse number="33">UDITE un’altra parabola: Vi era un padre di famiglia, il quale piantò una vigna e le fece una siepe attorno, e cavò in essa un luogo da calcar la vendemmia, e vi edificò una torre; poi allogò quella a certi lavoratori, e se ne andò in viaggio.</verse>
    <verse number="34">Ora, quando venne il tempo de’ frutti, egli mandò i suoi servitori a’ lavoratori, per ricevere i frutti di quella.</verse>
    <verse number="35">Ma i lavoratori, presi que’ servitori, ne batterono l’uno, e ne uccisero l’altro, e ne lapidarono l’altro.</verse>
    <verse number="36">Da capo egli mandò degli altri servitori, in maggior numero che i primi; e quelli fecero loro il simigliante.</verse>
    <verse number="37">Ultimamente, egli mandò loro il suo figliuolo, dicendo: Avran riverenza al mio figliuolo.</verse>
    <verse number="38">Ma i lavoratori, veduto il figliuolo, disser fra loro: Costui è l’erede; venite, uccidiamolo, ed occupiamo la sua eredità.</verse>
    <verse number="39">E presolo, lo cacciarono fuor della vigna, e l’uccisero.</verse>
    <verse number="40">Quando adunque il padron della vigna sarà venuto, che farà egli a que’ lavoratori?</verse>
    <verse number="41">Essi gli dissero: Egli li farà perir malamente, quegli scellerati, ed allogherà la vigna ad altri lavoratori, i quali gli renderanno i frutti a’ suoi tempi.</verse>
    <verse number="42">Gesù disse loro: Non avete voi mai letto nelle Scritture: La pietra che gli edificatori hanno riprovata è divenuta il capo del cantone; ciò è stato fatto dal Signore, ed è cosa maravigliosa agli occhi nostri?</verse>
    <verse number="43">Perciò, io vi dico, che il regno di Dio vi sarà tolto, e sarà dato ad una gente che farà i frutti di esso.</verse>
    <verse number="44">E chi caderà sopra questa pietra sarà tritato, ed ella fiaccherà colui sopra cui ella caderà.</verse>
    <verse number="45">E i principali sacerdoti, e i Farisei, udite le sue parabole, si avvidero ch’egli diceva di loro.</verse>
    <verse number="46">E cercavano di pigliarlo; ma temettero le turbe, perciocchè quelle lo tenevano per profeta.</verse>
  </chapter>
  <chapter number="22">
    <verse number="1">E GESÙ, messosi a parlare, da capo ragionò loro in parabole, dicendo:</verse>
    <verse number="2">Il regno de’ cieli è simile ad un re, il qual fece le nozze al suo figliuolo.</verse>
    <verse number="3">E mandò i suoi servitori a chiamar gl’invitati alle nozze, ma essi non vollero venire.</verse>
    <verse number="4">Di nuovo mandò altri servitori, dicendo: Dite agl’invitati: Ecco, io ho apparecchiato il mio desinare, i miei giovenchi, e i miei animali ingrassati sono ammazzati, ed ogni cosa è apparecchiata; venite alle nozze.</verse>
    <verse number="5">Ma essi non curandosene, se ne andarono, chi alla sua possessione, chi alla sua mercatanzia.</verse>
    <verse number="6">E gli altri, presi i suoi servitori, li oltraggiarono ed uccisero.</verse>
    <verse number="7">E quel re, udito ciò, si adirò, e mandò i suoi eserciti, e distrusse que’ micidiali, ed arse la lor città.</verse>
    <verse number="8">Allora egli disse a’ suoi servitori: Ben son le nozze apparecchiate, ma i convitati non n’erano degni.</verse>
    <verse number="9">Andate adunque in su i capi delle strade, e chiamate alle nozze chiunque troverete.</verse>
    <verse number="10">E quei servitori, usciti in su le strade, raunarono tutti coloro che trovarono, cattivi e buoni, e il luogo delle nozze fu ripieno di persone ch’erano a tavola.</verse>
    <verse number="11">Or il re, entrato per vedere quei che erano a tavola, vide quivi un uomo che non era vestito di vestimento da nozze.</verse>
    <verse number="12">E gli disse: Amico, come sei entrato qua, senza aver vestimento da nozze? E colui ebbe la bocca chiusa.</verse>
    <verse number="13">Allora il re disse a’ servitori: Legategli le mani e i piedi, e toglietelo, e gettatelo nelle tenebre di fuori. Ivi sarà il pianto, e lo stridor dei denti.</verse>
    <verse number="14">Perciocchè molti son chiamati, ma pochi eletti.</verse>
    <verse number="15">ALLORA i Farisei andarono, e tenner consiglio come lo sorprenderebbero in fallo nelle sue parole.</verse>
    <verse number="16">E gli mandarono i lor discepoli, con gli Erodiani, a dirgli: Maestro, noi sappiamo che tu sei verace, e che insegni la via di Dio in verità, e che non ti curi d’alcuno; perciocchè tu non riguardi alla qualità delle persone degli uomini.</verse>
    <verse number="17">Dicci adunque: Che ti par egli? È egli lecito di dare il censo a Cesare, o no?</verse>
    <verse number="18">E Gesù, riconosciuta la lor malizia, disse: Perchè mi tentate, o ipocriti?</verse>
    <verse number="19">Mostratemi la moneta del censo. Ed essi gli porsero un denaro.</verse>
    <verse number="20">Ed egli disse loro: Di chi è questa figura, e questa soprascritta?</verse>
    <verse number="21">Essi gli dissero: Di Cesare. Allora egli disse loro: Rendete dunque a Cesare le cose che appartengono a Cesare, e a Dio le cose che appartengono a Dio.</verse>
    <verse number="22">Ed essi, udito ciò, si maravigliarono, e, lasciatolo, se ne andarono.</verse>
    <verse number="23">IN quell’istesso giorno vennero a lui i Sadducei, i quali dicono che non vi è risurrezione, e lo domandarono, dicendo:</verse>
    <verse number="24">Maestro, Mosè ha detto: Se alcuno muore senza figliuoli, sposi il suo fratello per ragione d’affinità la moglie di esso, e susciti progenie al suo fratello.</verse>
    <verse number="25">Or appo noi vi erano sette fratelli; e il primo, avendo sposata moglie, morì; e, non avendo progenie, lasciò la sua moglie al suo fratello.</verse>
    <verse number="26">Simigliantemente ancora il secondo, e il terzo, fino a tutti e sette.</verse>
    <verse number="27">Ora, dopo tutti, morì anche la donna.</verse>
    <verse number="28">Nella risurrezione adunque, di cui d’infra i sette sarà ella moglie? poichè tutti l’hanno avuta.</verse>
    <verse number="29">Ma Gesù, rispondendo, disse loro: Voi errate, non intendendo le Scritture, nè la potenza di Dio.</verse>
    <verse number="30">Perciocchè nella risurrezione non si prendono, nè si dànno mogli; anzi gli uomini son nel cielo come angeli di Dio.</verse>
    <verse number="31">E quant’è alla risurrezione de’ morti, non avete voi letto ciò che vi fu detto da Dio, quando disse:</verse>
    <verse number="32">Io son l’Iddio d’Abrahamo, e l’Iddio d’Isacco, e l’Iddio di Giacobbe? Iddio non è l’Iddio de’ morti, ma de’ viventi.</verse>
    <verse number="33">E le turbe, udite queste cose, stupivano della sua dottrina.</verse>
    <verse number="34">ED i Farisei, udito ch’egli avea chiusa la bocca a’ Sadducei, si raunarono insieme.</verse>
    <verse number="35">E un dottor della legge lo domandò, tentandolo, e dicendo:</verse>
    <verse number="36">Maestro, quale è il maggior comandamento della legge?</verse>
    <verse number="37">E Gesù gli disse: Ama il Signore Iddio tuo con tutto il tuo cuore, e con tutta l’anima tua, e con tutta la mente tua.</verse>
    <verse number="38">Quest’è il primo, e il gran comandamento.</verse>
    <verse number="39">E il secondo, simile ad esso, è: Ama il tuo prossimo come te stesso.</verse>
    <verse number="40">Da questi due comandamenti dipendono tutta la legge, ed i profeti.</verse>
    <verse number="41">ED essendo i Farisei raunati, Gesù domandò loro, dicendo:</verse>
    <verse number="42">Che vi par egli del Cristo? di chi è egli figliuolo? Essi gli dicono: Di Davide.</verse>
    <verse number="43">Egli disse loro: Come adunque Davide lo chiama egli in ispirito Signore, dicendo:</verse>
    <verse number="44">Il Signore ha detto al mio Signore: Siedi alla mia destra, finchè io abbia posti i tuoi nemici per iscannello de’ tuoi piedi?</verse>
    <verse number="45">Se dunque Davide lo chiama Signore, come è egli suo figliuolo?</verse>
    <verse number="46">E niuno poteva rispondergli nulla; niuno eziandio ardì più, da quel dì innanzi, fargli alcuna domanda.</verse>
  </chapter>
  <chapter number="23">
    <verse number="1">ALLORA Gesù parlò alle turbe, ed a’ suoi discepoli, dicendo:</verse>
    <verse number="2">Gli Scribi e i Farisei seggono sopra la sedia di Mosè.</verse>
    <verse number="3">Osservate adunque, e fate tutte le cose che vi diranno che osserviate; ma non fate secondo le opere loro; perchè dicono, ma non fanno.</verse>
    <verse number="4">Perciocchè legano pesi gravi ed importabili, e li mettono sopra le spalle degli uomini; ma essi non li vogliono pur muovere col dito.</verse>
    <verse number="5">E fanno tutte le loro opere per esser riguardati dagli uomini; ed allargano le lor filatterie, ed allungano le fimbrie delle lor veste.</verse>
    <verse number="6">Ed amano i primi luoghi a tavola ne’ conviti, e i primi seggi nelle raunanze;</verse>
    <verse number="7">e le salutazioni nelle piazze; e d’esser chiamati dagli uomini: Rabbi, Rabbi.</verse>
    <verse number="8">Ma voi, non siate chiamati Maestro; perciocchè un solo è il vostro Dottore, cioè Cristo; e voi tutti siete fratelli.</verse>
    <verse number="9">E non chiamate alcuno sopra la terra vostro padre; perciocchè un solo è vostro Padre, cioè, quel ch’è ne’ cieli.</verse>
    <verse number="10">E non siate chiamati dottori; perciocchè un solo è il vostro Dottore, cioè Cristo.</verse>
    <verse number="11">E il maggior di voi sia vostro ministro.</verse>
    <verse number="12">Or chiunque si sarà innalzato, sarà abbassato; e chiunque si sarà abbassato, sarà innalzato.</verse>
    <verse number="13">Ora, guai a voi, Scribi e Farisei ipocriti! perciocchè voi serrate i regno dei cieli davanti agli uomini; poichè voi non entrate, nè lasciate entrar coloro ch’erano per entrare.</verse>
    <verse number="14">Guai a voi, Scribi e Farisei ipocriti! perciocchè voi divorate le case delle vedove; e ciò, sotto specie di far lunghe orazioni; perciò, voi riceverete maggior condannazione.</verse>
    <verse number="15">Guai a voi, Scribi e Farisei ipocriti! perciocchè voi circuite il mare e la terra, per fare un proselito; e, quando egli è fatto, voi lo fate figliuol della geenna il doppio più di voi.</verse>
    <verse number="16">Guai a voi, guide cieche! che dite: Se alcuno ha giurato per lo tempio, non è nulla; ma se ha giurato per l’oro del tempio, è obbligato.</verse>
    <verse number="17">Stolti e ciechi! perciocchè, quale è maggiore, l’oro, o il tempio che santifica l’oro?</verse>
    <verse number="18">Parimente, se alcuno ha giurato per l’altare, non è nulla; ma se ha giurato per l’offerta che è sopra esso, è obbligato.</verse>
    <verse number="19">Stolti e ciechi! perciocchè, quale è maggiore, l’offerta, o l’altare che santifica l’offerta?</verse>
    <verse number="20">Colui adunque che giura per l’altare giura per esso, e per tutte le cose che son sopra esso.</verse>
    <verse number="21">E chi giura per lo tempio giura per esso, e per colui che l’abita.</verse>
    <verse number="22">E chi giura per lo cielo giura per lo trono di Dio, e per colui che siede sopra esso.</verse>
    <verse number="23">Guai a voi, Scribi e Farisei ipocriti! perciocchè voi decimate la menta, e l’aneto, e il comino, e lasciate le cose più gravi della legge: il giudizio, e la misericordia, e la fede; ei si conveniva far queste cose, e non lasciar quelle altre.</verse>
    <verse number="24">Guide cieche! che colate la zanzara, e inghiottite il cammello.</verse>
    <verse number="25">Guai a voi, Scribi e Farisei ipocriti! perciocchè voi nettate il difuori della coppa e del piatto; ma dentro quelli son pieni di rapina e d’intemperanza.</verse>
    <verse number="26">Fariseo cieco! netta prima il didentro della coppa e del piatto; acciocchè il difuori ancora sia netto.</verse>
    <verse number="27">Guai a voi, Scribi e Farisei ipocriti! perciocchè voi siete simili a’ sepolcri scialbati, i quali di fuori appaiono belli, ma dentro son pieni d’ossami di morti, e d’ogni bruttura.</verse>
    <verse number="28">Così ancora voi apparite giusti di fuori agli uomini; ma dentro, siete pieni d’ipocrisia e d’iniquità.</verse>
    <verse number="29">Guai a voi, Scribi e Farisei ipocriti! perciocchè voi edificate i sepolcri de’ profeti, e adornate i monumenti de’ giusti; e dite:</verse>
    <verse number="30">Se noi fossimo stati a’ dì de’ padri nostri, non saremmo già stati lor compagni nell’uccisione de’ profeti.</verse>
    <verse number="31">Talchè voi testimoniate contro a voi stessi, che siete figliuoli di coloro che uccisero i profeti.</verse>
    <verse number="32">Voi ancora empiete pur la misura de’ vostri padri.</verse>
    <verse number="33">Serpenti, progenie di vipere! come fuggirete dal giudizio della geenna?</verse>
    <verse number="34">Perciò, ecco, io vi mando de’ profeti, e de’ savi, e degli Scribi; e di loro ne ucciderete e crocifiggerete alcuni, altri ne flagellerete nelle vostre raunanze, e li perseguiterete di città in città.</verse>
    <verse number="35">Acciocchè vi venga addosso tutto il sangue giusto sparso in terra, dal sangue del giusto Abele, infino al sangue di Zaccaria, figliuol di Barachia, il qual voi uccideste fra il tempio e l’altare.</verse>
    <verse number="36">Io vi dico in verità, che tutte queste cose verranno sopra questa generazione.</verse>
    <verse number="37">Gerusalemme, Gerusalemme, che uccidi i profeti, e lapidi coloro che ti son mandati! quante volte ho voluto raccogliere i tuoi figliuoli, nella maniera che la gallina raccoglie i suoi pulcini sotto le ale, e voi non avete voluto!</verse>
    <verse number="38">Ecco, la vostra casa vi è lasciata deserta.</verse>
    <verse number="39">Perciocchè io vi dico, che da ora innanzi voi non mi vedrete, finchè diciate: Benedetto colui che viene nel nome del Signore.</verse>
  </chapter>
  <chapter number="24">
    <verse number="1">E GESÙ, essendo uscito, se ne andava fuor del tempio; e i discepoli gli si accostarono, per mostrargli gli edifici del tempio.</verse>
    <verse number="2">Ma Gesù disse loro: Non vedete voi tutte queste cose? Io vi dico in verità, che non sarà qui lasciata pietra sopra pietra che non sia diroccata.</verse>
    <verse number="3">Poi, essendosi egli posto a sedere sopra il monte degli Ulivi, i discepoli gli si accostarono da parte, dicendo: Dicci, quando avverranno queste cose? e qual sarà il segno della tua venuta, e della fin del mondo?</verse>
    <verse number="4">E Gesù, rispondendo, disse loro: Guardatevi che niun vi seduca.</verse>
    <verse number="5">Perciocchè molti verranno sotto il mio nome, dicendo: Io sono il Cristo; e ne sedurranno molti.</verse>
    <verse number="6">Or voi udirete guerre, e romori di guerre; guardatevi, non vi turbate; perciocchè conviene che tutte queste cose avvengano; ma non sarà ancor la fine.</verse>
    <verse number="7">Perciocchè una gente si leverà contro all’altra; ed un regno contro all’altro; e vi saranno pestilenze, e fami, e tremoti in ogni luogo.</verse>
    <verse number="8">Ma tutte queste cose saranno sol principio di dolori.</verse>
    <verse number="9">Allora vi metteranno nelle mani altrui, per essere afflitti, e vi uccideranno; e sarete odiati da tutte le genti per lo mio nome.</verse>
    <verse number="10">Ed allora molti si scandalezzeranno, e si tradiranno, e odieranno l’un l’altro.</verse>
    <verse number="11">E molti falsi profeti sorgeranno, e ne sedurranno molti.</verse>
    <verse number="12">E perciocchè l’iniquità sarà moltiplicata, la carità di molti si raffredderà.</verse>
    <verse number="13">Ma chi sarà perseverato infino al fine sarà salvato.</verse>
    <verse number="14">E questo evangelo del regno sarà predicato in tutto il mondo, in testimonianza a tutte le genti; ed allora verrà la fine.</verse>
    <verse number="15">QUANDO adunque avrete veduta l’abominazione della desolazione, della quale ha parlato il profeta Daniele, posta nel luogo santo chi legge pongavi mente;</verse>
    <verse number="16">allora coloro che saranno nella Giudea fuggansene sopra i monti.</verse>
    <verse number="17">Chi sarà sopra il tetto della casa non iscenda, per toglier cosa alcuna di casa sua.</verse>
    <verse number="18">E chi sarà nella campagna non torni addietro, per toglier la sua vesta.</verse>
    <verse number="19">Or guai alle gravide, ed a quelle che latteranno in que’ dì!</verse>
    <verse number="20">E pregate che la vostra fuga non sia di verno, nè in giorno di sabato;</verse>
    <verse number="21">perciocchè allora vi sarà grande afflizione, qual non fu giammai, dal principio del mondo infino ad ora; ed anche giammai più non sarà.</verse>
    <verse number="22">E se que’ giorni non fossero abbreviati, niuna carne scamperebbe; ma per gli eletti que’ giorni saranno abbreviati.</verse>
    <verse number="23">ALLORA, se alcuno vi dice: Ecco, il Cristo è qui, o là, nol crediate.</verse>
    <verse number="24">Perciocchè falsi cristi, e falsi profeti sorgeranno, e faranno gran segni, e miracoli; talchè sedurrebbero, se fosse possibile, eziandio gli eletti.</verse>
    <verse number="25">Ecco, io ve l’ho predetto. Se dunque vi dicono: Ecco, egli è nel deserto, non vi andate;</verse>
    <verse number="26">ecco, egli è nelle camerette segrete, nol crediate.</verse>
    <verse number="27">Perciocchè, siccome il lampo esce di Levante, ed apparisce fino in Ponente, tale ancora sarà la venuta del Figliuol dell’uomo.</verse>
    <verse number="28">Perciocchè dovunque sarà il carname, quivi si accoglieranno le aquile.</verse>
    <verse number="29">Ora, subito dopo l’afflizione di quei giorni, il sole scurerà, e la luna non darà il suo splendore, e le stelle caderanno dal cielo, e le potenze de’ cieli saranno scrollate.</verse>
    <verse number="30">Ed allora apparirà il segno del Figliuol dell’uomo, nel cielo; allora ancora tutte le nazioni della terra faranno cordoglio, e vedranno il Figliuol dell’uomo venir sopra le nuvole del cielo, con potenza, e gran gloria.</verse>
    <verse number="31">Ed egli manderà i suoi angeli, con tromba, e gran grido; ed essi raccoglieranno i suoi eletti da’ quattro venti, dall’un de’ capi del cielo infino all’altro.</verse>
    <verse number="32">Ora imparate dal fico questa similitudine: Quando già i suoi rami sono in succhio, e le frondi germogliano, voi sapete che la state è vicina;</verse>
    <verse number="33">così ancora voi, quando avrete vedute tutte queste cose, sappiate ch’egli è vicino, in su la porta.</verse>
    <verse number="34">Io vi dico in verità, che questa età non passerà, finchè tutte queste cose non sieno avvenute.</verse>
    <verse number="35">Il cielo e la terra trapasseranno, ma le mie parole non trapasseranno.</verse>
    <verse number="36">MA quant’è a quel giorno, e a quell’ora, niuno la sa, non pur gli angeli de’ cieli; ma il mio Padre solo.</verse>
    <verse number="37">Ora, come erano i giorni di Noè, così ancora sarà la venuta del Figliuol dell’uomo.</verse>
    <verse number="38">Perciocchè, siccome gli uomini erano, a’ dì che furono avanti il diluvio, mangiando e bevendo, prendendo e dando mogli, sino al giorno che Noè entrò nell’arca;</verse>
    <verse number="39">e non si avvidero di nulla, finchè venne il diluvio e li portò tutti via; così ancora sarà la venuta del Figliuol dell’uomo.</verse>
    <verse number="40">Allora due saranno nella campagna; l’uno sarà preso, e l’altro lasciato.</verse>
    <verse number="41">Due donne macineranno nel mulino; l’una sarà presa, e l’altra lasciata.</verse>
    <verse number="42">Vegliate adunque, perciocchè voi non sapete a qual’ora il vostro Signore verrà.</verse>
    <verse number="43">Ma sappiate ciò, che se il padre di famiglia sapesse a qual vigilia della notte il ladro deve venire, egli veglierebbe, e non lascerebbe sconficcar la sua casa.</verse>
    <verse number="44">Perciò, voi ancora siate presti; perciocchè, nell’ora che non pensate, il Figliuol dell’uomo verrà.</verse>
    <verse number="45">QUALE è pur quel servitor leale, ed avveduto, il quale il suo signore abbia costituito sopra i suoi famigliari, per dar loro il nutrimento al suo tempo?</verse>
    <verse number="46">Beato quel servitore, il quale il suo signore, quando egli verrà, troverà facendo così.</verse>
    <verse number="47">Io vi dico in verità, ch’egli lo costituirà sopra tutti i suoi beni.</verse>
    <verse number="48">Ma, se quel servitore, essendo malvagio, dice nel cuor suo: Il mio signore mette indugio a venire;</verse>
    <verse number="49">e prende a battere i suoi conservi, ed a mangiare, ed a bere con gli ubbriachi;</verse>
    <verse number="50">il signor di quel servitore verrà, nel giorno ch’egli non l’aspetta, e nell’ora ch’egli non sa;</verse>
    <verse number="51">e lo riciderà, e metterà la sua parte con gl’ipocriti. Ivi sarà il pianto, e lo stridor de’ denti.</verse>
  </chapter>
  <chapter number="25">
    <verse number="1">ALLORA il regno de’ cieli sarà simile a dieci vergini, le quali, prese le lor lampane, uscirono fuori incontro allo sposo.</verse>
    <verse number="2">Or cinque d’esse erano avvedute, e cinque pazze.</verse>
    <verse number="3">Le pazze, prendendo le lor lampane, non aveano preso seco dell’olio;</verse>
    <verse number="4">ma le avvedute aveano, insieme con le lor lampane, preso seco dell’olio ne’ loro vasi.</verse>
    <verse number="5">Ora, tardando lo sposo, tutte divennero sonnacchiose, e si addormentarono.</verse>
    <verse number="6">E in su la mezza notte si fece un grido: Ecco, lo sposo viene, uscitegli incontro.</verse>
    <verse number="7">Allora tutte quelle vergini si destarono, ed acconciarono le lor lampane.</verse>
    <verse number="8">E le pazze dissero alle avvedute: Dateci dell’olio vostro, perciocchè le nostre lampane si spengono.</verse>
    <verse number="9">Ma le avvedute risposero, e dissero: Noi nol faremo; che talora non ve ne sia assai per noi, e per voi; andate più tosto a coloro che lo vendono, e compratene.</verse>
    <verse number="10">Ora, mentre quelle andavano a comprarne, venne lo sposo; e quelle ch’erano apparecchiate entrarono con lui nelle nozze; e la porta fu serrata.</verse>
    <verse number="11">Poi appresso, vennero anche le altre vergini, dicendo: Signore, signore, aprici.</verse>
    <verse number="12">Ma egli rispondendo, disse: Io vi dico in verità, che io non vi conosco.</verse>
    <verse number="13">Vegliate adunque, poichè non sapete nè il giorno, nè l’ora, che il Figliuol dell’uomo verrà.</verse>
    <verse number="14">PERCIOCCHÈ egli è come un uomo, il quale, andando fuori in viaggio, chiamò i suoi servitori, e diede loro in mano i suoi beni.</verse>
    <verse number="15">Ed all’uno diede cinque talenti, ed all’altro due, ed all’altro uno: a ciascuno secondo la sua capacità; e subito si partì.</verse>
    <verse number="16">Or colui che avea ricevuti i cinque talenti andò, e trafficò con essi, e ne guadagnò altri cinque.</verse>
    <verse number="17">Parimente ancora colui che avea ricevuti i due ne guadagnò altri due.</verse>
    <verse number="18">Ma colui che ne avea ricevuto uno andò, e fece una buca in terra, e nascose i danari del suo signore.</verse>
    <verse number="19">Ora, lungo tempo appresso, venne il signore di que’ servitori, e fece ragion con loro.</verse>
    <verse number="20">E colui che avea ricevuti i cinque talenti venne, e ne presentò altri cinque, dicendo: Signore, tu mi desti in mano cinque talenti; ecco, sopra quelli ne ho guadagnati altri cinque.</verse>
    <verse number="21">E il suo signore gli disse: Bene sta, buono e fedel servitore; tu sei stato leale in poca cosa; io ti costituirò sopra molte cose; entra nella gioia del tuo signore.</verse>
    <verse number="22">Poi, venne anche colui che avea ricevuti i due talenti, e disse: Signore, tu mi desti in mano due talenti; ecco, sopra quelli ne ho guadagnati altri due.</verse>
    <verse number="23">Il suo signore gli disse: Bene sta, buono e fedel servitore; tu sei stato leale in poca cosa; io ti costituirò sopra molte cose; entra nella gioia del tuo signore.</verse>
    <verse number="24">Poi, venne ancora colui che avea ricevuto un sol talento, e disse: Signore, io conosceva che tu sei uomo aspro, che mieti ove non hai seminato, e ricogli ove non hai sparso;</verse>
    <verse number="25">laonde io temetti, e andai, e nascosi il tuo talento in terra; ecco, tu hai il tuo.</verse>
    <verse number="26">E il suo signore, rispondendo, gli disse: Malvagio e negligente servitore, tu sapevi che io mieto ove non ho seminato e ricolgo ove non ho sparso;</verse>
    <verse number="27">perciò ei ti si conveniva mettere i miei danari in man di banchieri; e quando io sarei venuto, avrei riscosso il mio con frutto.</verse>
    <verse number="28">Toglietegli adunque il talento, e datelo a colui che ha i dieci talenti.</verse>
    <verse number="29">Perciocchè, a chiunque ha, sarà dato, ed egli soprabbonderà; ma chi non ha, eziandio quel ch’egli ha, gli sarà tolto.</verse>
    <verse number="30">E cacciate il servitor disutile nelle tenebre di fuori. Ivi sarà il pianto, e lo stridor de’ denti.</verse>
    <verse number="31">ORA, quando il Figliuol dell’uomo sarà venuto nella sua gloria con tutti i santi angeli, allora egli sederà sopra il trono della sua gloria.</verse>
    <verse number="32">E tutte le genti saranno radunate davanti a lui; ed egli separerà gli uomini gli uni dagli altri, come il pastore separa le pecore da’ capretti.</verse>
    <verse number="33">E metterà le pecore alla sua destra, e i capretti alla sinistra.</verse>
    <verse number="34">Allora il Re dirà a coloro che saranno alla sua destra: Venite, benedetti del Padre mio; eredate il regno che vi è stato preparato fino dalla fondazion del mondo.</verse>
    <verse number="35">Perciocchè io ebbi fame, e voi mi deste a mangiare; io ebbi sete, e voi mi deste a bere; io fui forestiere, e voi mi accoglieste.</verse>
    <verse number="36">Io fui ignudo, e voi mi rivestiste; io fui infermo, e voi mi visitaste; io fui in prigione, e voi veniste a me.</verse>
    <verse number="37">Allora i giusti gli risponderanno, dicendo: Signore, quando ti abbiam noi veduto aver fame, e ti abbiam dato a mangiare? ovvero, aver sete, e ti abbiam dato a bere?</verse>
    <verse number="38">E quando ti abbiam veduto forestiere, e ti abbiamo accolto? o ignudo, e ti abbiam rivestito?</verse>
    <verse number="39">E quando ti abbiam veduto infermo, o in prigione, e siamo venuti a te?</verse>
    <verse number="40">E il Re, rispondendo, dirà loro: Io vi dico in verità, che in quanto l’avete fatto ad uno di questi miei minimi fratelli, voi l’avete fatto a me.</verse>
    <verse number="41">Allora egli dirà ancora a coloro che saranno a sinistra: Andate via da me, maledetti, nel fuoco eterno, ch’è preparato al diavolo, ed a’ suoi angeli.</verse>
    <verse number="42">Perciocchè io ebbi fame, e voi non mi deste a mangiare; ebbi sete, e non mi deste a bere.</verse>
    <verse number="43">Io fui forestiere, e non mi accoglieste; ignudo, e non mi rivestiste; infermo, ed in prigione, e non mi visitaste.</verse>
    <verse number="44">Allora quelli ancora gli risponderanno, dicendo: Signore, quando ti abbiam veduto aver fame, o sete, o esser forestiere, o ignudo, o infermo, o in prigione, e non ti abbiam sovvenuto?</verse>
    <verse number="45">Allora egli risponderà loro, dicendo: Io vi dico in verità, che in quanto non l’avete fatto ad uno di questi minimi, nè anche l’avete fatto a me.</verse>
    <verse number="46">E questi andranno alle pene eterne, e i giusti nella vita eterna.</verse>
  </chapter>
  <chapter number="26">
    <verse number="1">ED avvenne che, quando Gesù ebbe finiti tutti questi ragionamenti, disse a’ suoi discepoli:</verse>
    <verse number="2">Voi sapete che fra due giorni è la pasqua; e il Figliuol dell’uomo sarà dato in mano del magistrato, per essere crocifisso.</verse>
    <verse number="3">Allora si raunarono i principali sacerdoti, e gli Scribi, e gli anziani del popolo, nella corte del sommo sacerdote, detto Caiafa;</verse>
    <verse number="4">e presero insieme consiglio di pigliar Gesù con inganno, e di farlo morire.</verse>
    <verse number="5">Ma dicevano: Non convien farlo nella festa; acciocchè non si faccia tumulto fra il popolo.</verse>
    <verse number="6">ORA, essendo Gesù in Betania, in casa di Simone lebbroso,</verse>
    <verse number="7">era venuta a lui una donna, avendo un alberello d’olio odorifero di gran prezzo; ed ella l’avea sparso sopra il capo di Cristo, mentre era a tavola.</verse>
    <verse number="8">E i suoi discepoli, avendo ciò veduto, furono indegnati, dicendo: A che far questa perdita?</verse>
    <verse number="9">Poichè quest’olio si sarebbe potuto vendere un gran prezzo, e quello darsi a’ poveri.</verse>
    <verse number="10">Ma Gesù, conosciuto ciò, disse loro: Perchè date voi noia a questa donna? poichè ella ha fatta una buona opera inverso me.</verse>
    <verse number="11">Perciocchè sempre avete i poveri con voi; ma me non mi avete sempre.</verse>
    <verse number="12">Poichè costei, versando quest’olio sopra il mio corpo, l’ha fatto per imbalsamarmi.</verse>
    <verse number="13">Io vi dico in verità, che dovunque sarà predicato quest’evangelo, in tutto il mondo, si racconterà eziandio ciò che costei ha fatto, in memoria di lei.</verse>
    <verse number="14">ALLORA uno de’ dodici, detto Giuda Iscariot, andò a’ principali sacerdoti, e disse loro:</verse>
    <verse number="15">Che mi volete dare, ed io ve lo darò nelle mani? Ed essi gli pesarono trenta sicli d’argento.</verse>
    <verse number="16">E da quell’ora egli cercava opportunità di tradirlo.</verse>
    <verse number="17">OR nel primo giorno degli azzimi, i discepoli vennero a Gesù, dicendogli: Ove vuoi che noi ti apparecchiamo da mangiar la pasqua?</verse>
    <verse number="18">Ed egli disse: Andate nella città ad un tale, e ditegli: Il Maestro dice: Il mio tempo è vicino; io farò la pasqua in casa tua, coi miei discepoli.</verse>
    <verse number="19">E i discepoli fecero come Gesù avea loro ordinato, ed apparecchiarono la pasqua.</verse>
    <verse number="20">E quando fu sera, egli si mise a tavola co’ dodici.</verse>
    <verse number="21">E mentre mangiavano, disse: Io vi dico in verità, che un di voi mi tradirà.</verse>
    <verse number="22">Ed essendone eglino grandemente attristati, ciascun di loro prese a dirgli: Son io desso, Signore?</verse>
    <verse number="23">Ed egli, rispondendo, disse: Colui che intinge con la mano meco nel piatto mi tradirà.</verse>
    <verse number="24">Il Figliuol dell’uomo certo se ne va, secondo ch’è scritto di lui; ma, guai a quell’uomo per lo quale il Figliuol dell’uomo è tradito! meglio sarebbe stato per lui di non esser mai nato.</verse>
    <verse number="25">E Giuda che lo tradiva prese a dire: Maestro, son io desso? Egli gli disse: Tu l’hai detto.</verse>
    <verse number="26">Ora, mentre mangiavano, Gesù, preso il pane, e fatta la benedizione, lo ruppe, e lo diede a’ discepoli, e disse: Prendete, mangiate; quest’è il mio corpo.</verse>
    <verse number="27">Poi, preso il calice, e rendute le grazie, lo diede loro, dicendo: Bevetene tutti.</verse>
    <verse number="28">Perciocchè quest’è il mio sangue, ch’è il sangue del nuovo patto, il quale è sparso per molti, in remission de’ peccati.</verse>
    <verse number="29">Or io vi dico, che da ora io non berrò più di questo frutto della vigna, fino a quel giorno che io lo berrò nuovo con voi nel regno del Padre mio.</verse>
    <verse number="30">E DOPO ch’ebbero cantato l’inno, se ne uscirono al monte degli Ulivi.</verse>
    <verse number="31">Allora Gesù disse loro: Voi tutti sarete scandalezzati in me questa notte; perciocchè egli è scritto: Io percoterò il Pastore, e le pecore della greggia saranno disperse.</verse>
    <verse number="32">Ma, dopo che io sarò risuscitato, andrò dinanzi a voi in Galilea.</verse>
    <verse number="33">Ma Pietro, rispondendo, gli disse: Avvegnachè tutti sieno scandalezzati in te, io non sarò giammai scandalezzato.</verse>
    <verse number="34">Gesù gli disse: Io ti dico in verità, che questa stessa notte, innanzi che il gallo canti, tu mi rinnegherai tre volte.</verse>
    <verse number="35">Pietro gli disse: Benchè mi convenisse morir teco, non però ti rinnegherò. Il simigliante dissero eziandio tutti i discepoli.</verse>
    <verse number="36">ALLORA Gesù venne con loro in una villa, detta Ghetsemane, e disse a’ discepoli: Sedete qui, finchè io sia andato là, ed abbia orato.</verse>
    <verse number="37">E preso seco Pietro, e i due figliuoli di Zebedeo, cominciò ad esser contristato, e gravemente angosciato.</verse>
    <verse number="38">Allora egli disse loro: L’anima mia è occupata di tristizia infino alla morte; dimorate qui, e vegliate meco.</verse>
    <verse number="39">E andato un poco innanzi, si gettò sopra la sua faccia, orando, e dicendo: Padre mio, se egli è possibile, trapassi da me questo calice; ma pure, non come io voglio, ma come tu vuoi.</verse>
    <verse number="40">Poi venne a’ discepoli, e li trovò che dormivano, e disse a Pietro: Così non avete potuto vegliar pure un’ora meco?</verse>
    <verse number="41">Vegliate, ed orate, che non entriate in tentazione; perciocchè lo spirito è pronto, ma la carne è debole.</verse>
    <verse number="42">Di nuovo, la seconda volta, egli andò, ed orò, dicendo: Padre mio, se egli non è possibile che questo calice trapassi da me, che io nol beva, la tua volontà sia fatta.</verse>
    <verse number="43">Poi, essendo di nuovo venuto, li trovò che dormivano; perciocchè i loro occhi erano aggravati.</verse>
    <verse number="44">E, lasciatili, andò di nuovo, ed orò la terza volta, dicendo le medesime parole.</verse>
    <verse number="45">Allora egli venne a’ suoi discepoli, e disse loro: Dormite pure da ora innanzi, e riposatevi; ecco, l’ora è giunta, e il Figliuol dell’uomo è dato nelle mani dei peccatori.</verse>
    <verse number="46">Levatevi, andiamo; ecco, colui che mi tradisce è vicino.</verse>
    <verse number="47">E MENTRE egli parlava ancora, ecco, Giuda, uno de’ dodici, venne, e con lui un grande stuolo, con ispade, ed aste, mandato da’ principali sacerdoti, e dagli anziani del popolo.</verse>
    <verse number="48">Or colui che lo tradiva avea loro dato un segnale, dicendo: Colui il quale io avrò baciato è desso; pigliatelo.</verse>
    <verse number="49">E in quello stante, accostatosi a Gesù, gli disse: Bene stii, Maestro; e baciollo.</verse>
    <verse number="50">E Gesù gli disse: Amico, a che far sei tu qui? Allora coloro, accostatisi a Gesù, gli posero le mani addosso, e lo presero.</verse>
    <verse number="51">Ed ecco, un di coloro ch’erano con Gesù, distesa la mano, trasse fuori la spada, e percosse il servitore del sommo sacerdote, e gli spiccò l’orecchio.</verse>
    <verse number="52">Allora Gesù gli disse: Riponi la tua spada nel suo luogo; perciocchè tutti coloro che avranno presa la spada, periranno per la spada.</verse>
    <verse number="53">Pensi tu forse che io non potessi ora pregare il Padre mio, il qual mi manderebbe subito più di dodici legioni d’angeli?</verse>
    <verse number="54">Come dunque sarebbero adempiute le Scritture, le quali dicono che conviene che così avvenga?</verse>
    <verse number="55">In quella stessa ora Gesù disse alle turbe: Voi siete usciti con ispade e con aste, come contro a un ladrone, per prendermi; io tuttodì sedeva appresso di voi, insegnando nel tempio; e voi non mi avete preso.</verse>
    <verse number="56">Ma tutto ciò è avvenuto, acciocchè le Scritture de’ profeti fossero adempiute. Allora tutti i discepoli, lasciatolo, se ne fuggirono.</verse>
    <verse number="57">OR coloro che aveano preso Gesù lo menarono a Caiafa, sommo sacerdote, ove gli Scribi e gli anziani erano raunati.</verse>
    <verse number="58">E Pietro lo seguitava da lungi infino alla corte del sommo sacerdote; ed entrato dentro, si pose a seder co’ sergenti, per veder la fine.</verse>
    <verse number="59">Or i principali sacerdoti, e gli anziani, e tutto il concistoro, cercavano qualche falsa testimonianza contro a Gesù, per farlo morire;</verse>
    <verse number="60">ma non ne trovarono alcuna; eziandio dopo che molti falsi testimoni si furono fatti avanti, non ne trovavano però, alcuna; ma, alla fine, vennero due falsi testimoni;</verse>
    <verse number="61">i quali dissero: Costui ha detto: Io posso disfare il tempio di Dio, e infra tre giorni riedificarlo.</verse>
    <verse number="62">Allora il sommo sacerdote, levatosi, gli disse: Non rispondi tu nulla? che testimoniano costoro contro a te?</verse>
    <verse number="63">Ma Gesù taceva. E il sommo sacerdote replicò, e gli disse: Io ti scongiuro per l’Iddio vivente, che tu ci dica se tu sei il Cristo, il Figliuol di Dio.</verse>
    <verse number="64">Gesù gli disse: Tu l’hai detto. Anzi io vi dico, che da ora innanzi voi vedrete il Figliuol dell’uomo sedere alla destra della Potenza, e venir sopra le nuvole del cielo.</verse>
    <verse number="65">Allora il sommo sacerdote stracciò i suoi vestimenti, dicendo: Egli ha bestemmiato; che abbiamo noi più bisogno di testimoni? ecco, ora voi avete udita la sua bestemmia.</verse>
    <verse number="66">Che vi par egli? Ed essi, rispondendo, dissero: Egli è reo di morte.</verse>
    <verse number="67">Allora gli sputarono nel viso, e gli diedero delle guanciate; ed altri gli diedero delle bacchettate,</verse>
    <verse number="68">dicendo: O Cristo, indovinaci chi ti ha percosso.</verse>
    <verse number="69">OR Pietro sedeva di fuori nella corte; ed una fanticella si accostò a lui, dicendo: Anche tu eri con Gesù il Galileo.</verse>
    <verse number="70">Ma egli lo negò davanti a tutti, dicendo: Io non so ciò che tu ti dici.</verse>
    <verse number="71">E, come egli fu uscito fuori all’antiporto, un’altra lo vide, e disse a coloro ch’erano quivi: Anche costui era con Gesù il Nazareo.</verse>
    <verse number="72">Ma egli di nuovo lo negò con giuramento, dicendo: Io non conosco quell’uomo.</verse>
    <verse number="73">E poco appresso, quelli ch’erano presenti, accostatisi, dissero a Pietro: Di vero anche tu sei di quelli; perciocchè la tua favella ti fa manifesto.</verse>
    <verse number="74">Allora egli cominciò a maledirsi, ed a giurare, dicendo: Io non conosco quell’uomo. E in quello stante il gallo cantò.</verse>
    <verse number="75">Allora Pietro si ricordò della parola di Gesù, il quale gli avea detto: Innanzi che il gallo canti, tu mi rinnegherai tre volte. Ed egli uscì, e pianse amaramente.</verse>
  </chapter>
  <chapter number="27">
    <verse number="1">POI, venuta la mattina, tutti i principali sacerdoti, e gli anziani del popolo, tenner consiglio contro a Gesù per farlo morire.</verse>
    <verse number="2">E, legatolo, lo menarono, e misero nelle mani di Ponzio Pilato governatore.</verse>
    <verse number="3">Allora Giuda, che l’avea tradito, vedendo ch’egli era stato condannato, si pentì, e tornò i trenta sicli d’argento a’ principali sacerdoti, ed agli anziani, dicendo:</verse>
    <verse number="4">Io ho peccato, tradendo il sangue innocente. Ma essi dissero: Che tocca questo a noi? pensavi tu.</verse>
    <verse number="5">Ed egli, gettati i sicli d’argento nel tempio, si ritrasse, e se ne andò, e si strangolò.</verse>
    <verse number="6">E i principali sacerdoti presero quei denari, e dissero: Ei non è lecito di metterli nel tesoro del tempio; poichè sono prezzo di sangue.</verse>
    <verse number="7">E, preso consiglio, comperarono di quelli il campo del vasellaio, per luogo di sepoltura agli stranieri.</verse>
    <verse number="8">Perciò, quel campo è stato, infino al dì d’oggi, chiamato: Campo di sangue.</verse>
    <verse number="9">Allora si adempiè ciò che fu detto dal profeta Geremia, dicendo: Ed io presi i trenta sicli d’argento, il prezzo di colui che è stato apprezzato, il quale hanno apprezzato d’infra i figliuoli d’Israele;</verse>
    <verse number="10">e li diedi, per comperare il campo del vasellaio, secondo che il Signore mi avea ordinato.</verse>
    <verse number="11">OR Gesù comparve davanti al governatore; e il governatore lo domandò, dicendo: Sei tu il Re de’ Giudei? E Gesù gli disse: Tu il dici.</verse>
    <verse number="12">Ed essendo egli accusato da’ principali sacerdoti, e dagli anziani, non rispose nulla.</verse>
    <verse number="13">Allora Pilato gli disse: Non odi tu quante cose testimoniano contro a te?</verse>
    <verse number="14">Ma egli non gli rispose a nulla; talchè il governatore si maravigliava grandemente.</verse>
    <verse number="15">Or il governatore soleva ogni festa liberare un prigione alla moltitudine, quale ella voleva.</verse>
    <verse number="16">E allora aveano un prigione segnalato, detto Barabba.</verse>
    <verse number="17">Essendo essi adunque raunati, Pilato disse loro: Qual volete che io vi liberi, Barabba ovvero Gesù, detto Cristo?</verse>
    <verse number="18">Perciocchè egli sapeva che glielo aveano messo nelle mani per invidia.</verse>
    <verse number="19">Ora, sedendo egli in sul tribunale, la sua moglie gli mandò a dire: Non aver da far nulla con quel giusto, perciocchè io ho sofferto oggi molto per lui in sogno.</verse>
    <verse number="20">Ma i principali sacerdoti, e gli anziani, persuasero le turbe che chiedessero Barabba, e che facessero morir Gesù.</verse>
    <verse number="21">E il governatore, replicando, disse loro: Qual de’ due volete che io vi liberi? Ed essi dissero: Barabba.</verse>
    <verse number="22">Pilato disse loro: Che farò dunque di Gesù, detto Cristo? Tutti gli dissero: Sia crocifisso.</verse>
    <verse number="23">E il governatore disse: Ma pure che male ha egli fatto? Ed essi vie più gridavano, dicendo: Sia crocifisso.</verse>
    <verse number="24">E Pilato, vedendo che non profittava nulla, anzi, che si sollevava un tumulto, prese dell’acqua, e si lavò le mani nel cospetto della moltitudine, dicendo: Io sono innocente del sangue di questo giusto; pensatevi voi.</verse>
    <verse number="25">E tutto il popolo, rispondendo, disse: Sia il suo sangue sopra noi, e sopra i nostri figliuoli.</verse>
    <verse number="26">Allora egli liberò loro Barabba; e dopo aver flagellato Gesù, lo diede loro nelle mani, acciocchè fosse crocifisso.</verse>
    <verse number="27">Allora i soldati del governatore, avendo tratto Gesù dentro al pretorio, raunarono attorno a lui tutta la schiera.</verse>
    <verse number="28">E, spogliatolo, gli misero attorno un saio di scarlatto.</verse>
    <verse number="29">E, contesta una corona di spine, gliela misero sopra il capo, ed una canna nella man destra; e, inginocchiatiglisi davanti, lo beffavano, dicendo: Ben ti sia, o Re de’ Giudei.</verse>
    <verse number="30">Poi, sputatogli addosso, presero la canna, e gliene percotevano il capo.</verse>
    <verse number="31">E, dopo che l’ebbero schernito, lo spogliarono di quel saio, e lo rivestirono de’ suoi vestimenti; poi lo menarono a crocifiggere.</verse>
    <verse number="32">ORA, uscendo, trovarono un Cireneo, chiamato per nome Simone, il quale angariarono a portar la croce di Gesù.</verse>
    <verse number="33">E, venuti nel luogo detto Golgota, che vuol dire: Il luogo del teschio;</verse>
    <verse number="34">gli diedero a bere dell’aceto mescolato con fiele; ma egli avendolo gustato, non volle berne.</verse>
    <verse number="35">Poi, avendolo crocifisso, spartirono i suoi vestimenti, tirando la sorte; acciocchè fosse adempiuto ciò che fu detto dal profeta: Hanno spartiti fra loro i miei vestimenti, ed hanno tratta la sorte sopra la mia veste.</verse>
    <verse number="36">E, postisi a sedere, lo guardavano quivi.</verse>
    <verse number="37">Gli posero ancora, di sopra al capo, il maleficio che gli era apposto, scritto in questa maniera: COSTUI È GESÙ, IL RE DE’ GIUDEI.</verse>
    <verse number="38">Allora furono crocifissi con lui due ladroni: l’uno a destra, l’altro a sinistra.</verse>
    <verse number="39">E coloro che passavano ivi presso, l’ingiuriavano, scotendo il capo; e dicendo:</verse>
    <verse number="40">Tu che disfai il tempio, e in tre giorni lo riedifichi, salva te stesso; se sei Figliuolo di Dio, scendi giù di croce.</verse>
    <verse number="41">Simigliantemente ancora i principali sacerdoti, con gli Scribi, e gli anziani, e Farisei, facendosi beffe, dicevano:</verse>
    <verse number="42">Egli ha salvati gli altri, e non può salvare sè stesso; se egli è il re d’Israele, scenda ora giù di croce, e noi crederemo in lui.</verse>
    <verse number="43">Egli si è confidato in Dio; liberilo ora, se pur lo gradisce; poichè egli ha detto: Io son Figliuolo di Dio.</verse>
    <verse number="44">Lo stesso gli rimproveravano ancora i ladroni, ch’erano stati crocifissi con lui.</verse>
    <verse number="45">Ora, dalle sei ore si fecero tenebre sopra tutta la terra, insino alle nove.</verse>
    <verse number="46">E intorno alle nove, Gesù gridò con gran voce, dicendo: Eli, Eli, lamma sabactani? cioè: Dio mio, Dio mio, perchè mi hai lasciato?</verse>
    <verse number="47">Ed alcuni di coloro ch’erano ivi presenti, udito ciò, dicevano: Costui chiama Elia.</verse>
    <verse number="48">E in quello stante un di loro corse, e prese una spugna, e l’empiè d’aceto; e messala intorno ad una canna, gli diè da bere.</verse>
    <verse number="49">E gli altri dicevano: Lascia, vediamo se Elia verrà a salvarlo.</verse>
    <verse number="50">E Gesù, avendo di nuovo gridato con gran voce, rendè lo spirito.</verse>
    <verse number="51">Ed ecco, la cortina del tempio si fendè in due, da cima a fondo; e la terra tremò, e le pietre si schiantarono;</verse>
    <verse number="52">e i monumenti furono aperti e molti corpi de’ santi, che dormivano, risuscitarono.</verse>
    <verse number="53">E quelli, essendo usciti de’ monumenti dopo la risurrezion di Gesù, entrarono nella santa città, ed apparvero a molti.</verse>
    <verse number="54">Ora il centurione, e coloro ch’erano con lui, guardando Gesù, veduto il tremoto, e le cose avvenute, temettero grandemente, dicendo: Veramente costui era Figliuol di Dio.</verse>
    <verse number="55">Or quivi erano molte donne, riguardando da lontano, le quali aveano seguitato Gesù da Galilea, ministrandogli;</verse>
    <verse number="56">fra le quali era Maria Maddalena, e Maria madre di Giacomo e di Iose; e la madre de’ figliuoli di Zebedeo.</verse>
    <verse number="57">POI, in su la sera, venne un uomo ricco di Arimatea, chiamato per nome Giuseppe, il quale era stato anch’egli discepolo di Gesù.</verse>
    <verse number="58">Costui venne a Pilato, e chiese il corpo di Gesù. Allora Pilato comandò che il corpo gli fosse reso.</verse>
    <verse number="59">E Giuseppe, preso il corpo, lo involse in un lenzuolo netto.</verse>
    <verse number="60">E lo pose nel suo monumento nuovo, il quale egli avea fatto tagliar nella roccia; ed avendo rotolato una gran pietra in su l’apertura del monumento, se ne andò.</verse>
    <verse number="61">Or Maria Maddalena, e l’altra Maria, erano quivi, sedendo di rincontro al sepolcro.</verse>
    <verse number="62">E il giorno seguente, ch’era il giorno d’appresso la preparazione, i principali sacerdoti, e i Farisei si raunarono appresso di Pilato,</verse>
    <verse number="63">dicendo: Signore, ei ci ricorda che quel seduttore, mentre viveva ancora, disse: Io risusciterò infra tre giorni.</verse>
    <verse number="64">Ordina adunque che il sepolcro sia sicuramente guardato, fino al terzo giorno; che talora i suoi discepoli non vengano di notte, e nol rubino, e dicano al popolo: Egli è risuscitato dai morti; onde l’ultimo inganno sia peggiore del primiero.</verse>
    <verse number="65">Ma Pilato disse loro: Voi avete la guardia; andate, assicuratelo come l’intendete.</verse>
    <verse number="66">Essi adunque, andati, assicurarono il sepolcro, suggellando la pietra, oltre la guardia.</verse>
  </chapter>
  <chapter number="28">
    <verse number="1">ORA, finita la settimana, quando il primo giorno della settimana cominciava a schiarire, Maria Maddalena, e l’altra Maria, vennero a vedere il sepolcro.</verse>
    <verse number="2">Ed ecco, si fece un gran tremoto, perciocchè un angelo del Signore, sceso dal cielo, venne, e rotolò la pietra dall’apertura del sepolcro, e si pose a seder sopra essa.</verse>
    <verse number="3">E il suo aspetto era come un folgore, e il suo vestimento era bianco come neve.</verse>
    <verse number="4">E per timor d’esso, le guardie tremarono, e divennero come morti.</verse>
    <verse number="5">Ma l’angelo fece motto alle donne, e disse loro: Voi, non temiate; perciocchè io so che cercate Gesù, il quale è stato crocifisso.</verse>
    <verse number="6">Egli non è qui, perciocchè egli è risuscitato, come egli avea detto; venite, vedete il luogo dove il Signore giaceva.</verse>
    <verse number="7">E andate prestamente, e dite a’ suoi discepoli ch’egli è risuscitato dai morti; ed ecco, egli va innanzi a voi in Galilea; quivi lo vedrete; ecco, io ve l’ho detto.</verse>
    <verse number="8">Esse adunque uscirono prestamente del monumento, con ispavento, ed allegrezza grande; e corsero a rapportar la cosa a’ discepoli di esso.</verse>
    <verse number="9">Ed ecco, Gesù venne loro incontro, dicendo: Ben vi sia. Ed esse, accostatesi gli presero i piedi, e l’adorarono.</verse>
    <verse number="10">Allora Gesù disse loro: Non temiate; andate, rapportate a’ miei fratelli, che vadano in Galilea, e che quivi mi vedranno.</verse>
    <verse number="11">E MENTRE esse andavano, ecco, alcuni della guardia vennero nella città, e rapportarono a’ principali sacerdoti tutte le cose ch’erano avvenute.</verse>
    <verse number="12">Ed essi, raunatisi con gli anziani, presero consiglio di dar buona somma di danari a’ soldati,</verse>
    <verse number="13">dicendo: Dite: I suoi discepoli son venuti di notte, e l’han rubato, mentre noi dormivamo.</verse>
    <verse number="14">E se pur questo viene alle orecchie del governatore, noi l’appagheremo con parole, e vi metteremo fuor di pena.</verse>
    <verse number="15">Ed essi, presi i danari, fecero come erano stati ammaestrati; e quel dire è stato divolgato fra i Giudei, infino al dì d’oggi.</verse>
    <verse number="16">MA gli undici discepoli andarono in Galilea, nel monte ove Gesù avea loro ordinato.</verse>
    <verse number="17">E vedutolo, l’adorarono; ma pure alcuni dubitarono.</verse>
    <verse number="18">E Gesù, accostatosi, parlò loro, dicendo: Ogni podestà mi è data in cielo, ed in terra.</verse>
    <verse number="19">Andate adunque, ed ammaestrate tutti i popoli; battezzandoli nel nome del Padre, e del Figliuolo, e dello Spirito Santo;</verse>
    <verse number="20">insegnando loro di osservare tutte le cose che io vi ho comandate. Or ecco, io son con voi in ogni tempo, infino alla fin del mondo. Amen.</verse>
  </chapter>
</book>
