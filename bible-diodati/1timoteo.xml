<?xml version="1.0" encoding="UTF-8"?>
<book version="diodati" name="1timoteo" chapters="6" verses="113" source="Giovanni Diodati" edition="Bíblia Pédia &amp;copy; 2010" abbrev="1tm">
  <chapter number="1">
    <verse number="1">PAOLO, apostolo di Gesù Cristo, per comandamento di Dio, nostro Salvatore; e del Signor Gesù Cristo, nostra speranza;</verse>
    <verse number="2">a Timoteo, mio vero figliuolo in fede; grazia, misericordia, e pace, da Dio nostro padre, e da Cristo Gesù, nostro Signore.</verse>
    <verse number="3">SICCOME io ti esortai di rimanere in Efeso, quando io andava in Macedonia, fa’ che tu dinunzi ad alcuni che non insegnino dottrina diversa.</verse>
    <verse number="4">E che non attendano a favole, ed a genealogie senza fine; le quali producono piuttosto quistioni, che edificazion di Dio, che è in fede.</verse>
    <verse number="5">Or il fine del comandamento è carità, di cuor puro, e di buona coscienza, e di fede non finta.</verse>
    <verse number="6">Dalle quali cose alcuni essendosi sviati, si son rivolti ad un vano parlare;</verse>
    <verse number="7">volendo esser dottori della legge, non intendendo nè le cose che dicono, nè quelle delle quali affermano.</verse>
    <verse number="8">Or noi sappiamo che la legge è buona, se alcuno l’usa legittimamente.</verse>
    <verse number="9">Sapendo questo: che la legge non è posta al giusto, ma agl’iniqui, e ribelli, agli empi, e peccatori, agli scellerati, e profani, agli uccisori di padri e madri,</verse>
    <verse number="10">a’ micidiali, a’ fornicatori, a quelli che usano co’ maschi, a’ rubatori d’uomini, a’ falsari, agli spergiuratori; e se vi è alcun’altra cosa contraria alla sana dottrina;</verse>
    <verse number="11">secondo l’evangelo della gloria del beato Iddio, il qual m’è stato fidato.</verse>
    <verse number="12">E rendo grazie a Cristo nostro Signore, il qual mi fortifica, ch’egli mi ha reputato fedele, ponendo al ministerio me,</verse>
    <verse number="13">il quale innanzi era bestemmiatore, e persecutore, ed ingiurioso; ma misericordia mi è stata fatta, perciocchè io lo feci ignorantemente, non avendo la fede.</verse>
    <verse number="14">Ma la grazia del Signor nostro è soprabbondata, con fede e carità, che è in Cristo Gesù.</verse>
    <verse number="15">Certa è questa parola, e degna d’essere accettata per ogni maniera: che Cristo Gesù è venuto nel mondo, per salvare i peccatori, de’ quali io sono il primo.</verse>
    <verse number="16">Ma, per questo mi è stata fatta misericordia, acciocchè Gesù Cristo mostrasse in me primieramente tutta la sua clemenza, per essere esempio a coloro che per l’avvenire crederebbero in lui a vita eterna.</verse>
    <verse number="17">Or al Re de’ secoli, immortale, invisibile, a Dio solo savio, sia onore, e gloria ne’ secoli de’ secoli. Amen.</verse>
    <verse number="18">Io ti raccomando questo comandamento, o figliuol Timoteo: che secondo le profezie che innanzi sono state di te, tu guerreggi, in virtù d’esse, la buona guerra.</verse>
    <verse number="19">Avendo fede, e buona coscienza; la quale avendo alcuni gettata via, hanno fatto naufragio intorno alla fede.</verse>
    <verse number="20">De’ quali è Imeneo, ed Alessandro, i quali io ho dati in man di Satana, acciocchè sieno castigati, ed ammaestrati a non bestemmiare.</verse>
  </chapter>
  <chapter number="2">
    <verse number="1">IO esorto adunque, innanzi ad ogni cosa, che si facciano preghiere, orazioni, richieste, e ringraziamenti per tutti gli uomini.</verse>
    <verse number="2">Pei re, e per tutti quelli che sono in dignità; acciocchè possiam menare una tranquilla e quieta vita, in ogni pietà ed onestà.</verse>
    <verse number="3">Perciocchè quest’è buono ed accettevole nel cospetto di Dio, nostro Salvatore.</verse>
    <verse number="4">Il quale vuole che tutti gli uomini sieno salvati, e che vengano alla conoscenza della verità.</verse>
    <verse number="5">Perciocchè v’è un sol Dio, ed anche un sol Mediatore di Dio, e degli uomini: Cristo Gesù uomo.</verse>
    <verse number="6">Il quale ha dato sè stesso per prezzo di riscatto per tutti; secondo la testimonianza riserbata a’ propri tempi.</verse>
    <verse number="7">A che io sono stato costituito banditore, ed apostolo io dico verità in Cristo, non mento, dottor de’ Gentili in fede, e verità.</verse>
    <verse number="8">Io voglio adunque che gli uomini facciano orazione in ogni luogo, alzando le mani pure, senza ira e disputazione.</verse>
    <verse number="9">SIMIGLIANTEMENTE ancora che le donne si adornino d’abito onesto, con verecondia e modestia; non di trecce, o d’oro, o di perle, o di vestimenti preziosi;</verse>
    <verse number="10">ma come si conviene a donne che fanno professione di servire a Dio per opere buone.</verse>
    <verse number="11">La donna impari con silenzio, in ogni soggezione.</verse>
    <verse number="12">Ma io non permetto alla donna d’insegnare, nè d’usare autorità sopra il marito; ma ordino che stia in silenzio.</verse>
    <verse number="13">Perciocchè Adamo fu creato il primo, e poi Eva.</verse>
    <verse number="14">E Adamo non fu sedotto; ma la donna, essendo stata sedotta, fu in cagion di trasgressione.</verse>
    <verse number="15">Ma pure sarà salvata, partorendo figliuoli, se saranno perseverate in fede, e carità, e santificazione, con onestà.</verse>
  </chapter>
  <chapter number="3">
    <verse number="1">CERTA è questa parola: Se alcuno desidera l’ufficio di vescovo, desidera una buona opera.</verse>
    <verse number="2">Bisogna adunque che il vescovo sia irreprensibile, marito d’una sola moglie, sobrio, vigilante, temperato, onesto, volonteroso albergator de’ forestieri, atto ad insegnare;</verse>
    <verse number="3">non dato al vino, non percotitore, non disonestamente cupido del guadagno; ma benigno, non contenzioso, non avaro.</verse>
    <verse number="4">Che governi bene la sua propria famiglia, che tenga i figliuoli in soggezione, con ogni gravità.</verse>
    <verse number="5">Ma, se alcuno non sa governar la sua propria famiglia, come avrà egli cura della chiesa di Dio?</verse>
    <verse number="6">Che non sia novizio; acciocchè divenendo gonfio, non cada nel giudicio del diavolo.</verse>
    <verse number="7">Or conviene che egli abbia ancora buona testimonianza da que’ di fuori, acciocchè non cada in vituperio, e nel laccio del diavolo.</verse>
    <verse number="8">Parimente bisogna che i diaconi sieno gravi, non doppi in parole, non dati a molto vino, non disonestamente cupidi del guadagno.</verse>
    <verse number="9">Che ritengano il misterio della fede in pura coscienza.</verse>
    <verse number="10">Or questi ancora sieno prima provati, poi servano, se sono irreprensibili.</verse>
    <verse number="11">Simigliantemente sieno le lor mogli gravi, non calunniatrici, sobrie, fedeli in ogni cosa.</verse>
    <verse number="12">I diaconi sien mariti d’una sola moglie, governando bene i figliuoli, e le proprie famiglie.</verse>
    <verse number="13">Perciocchè coloro che avranno ben servito si acquistano un buon grado, e gran libertà nella fede, ch’è in Cristo Gesù.</verse>
    <verse number="14">Io ti scrivo queste cose, sperando di venir tosto a te.</verse>
    <verse number="15">E se pur tardo, acciocchè tu sappi come si convien conversar nella casa di Dio, che è la chiesa dell’Iddio vivente, colonna e sostegno della verità.</verse>
    <verse number="16">E senza veruna contradizione, grande è il misterio della pietà: Iddio è stato manifestato in carne, è stato giustificato in Ispirito, è apparito agli angeli, è stato predicato a’ Gentili, è stato creduto nel mondo, è stato elevato in gloria.</verse>
  </chapter>
  <chapter number="4">
    <verse number="1">OR lo Spirito dice espressamente, che negli ultimi tempi alcuni apostateranno dalla fede, attendendo a spiriti seduttori, e a dottrine diaboliche;</verse>
    <verse number="2">d’uomini che proporranno cose false per ipocrisia, cauterizzati nella propria coscienza.</verse>
    <verse number="3">Che vieteranno il maritarsi, e comanderanno d’astenersi da’ cibi, che Iddio ha creati, acciocchè i fedeli, e quelli che hanno conosciuta la verità, li usino con rendimento di grazie.</verse>
    <verse number="4">Poichè ogni cosa creata da Dio è buona, e niuna è da riprovare, essendo usata con rendimento di grazie;</verse>
    <verse number="5">perciocchè ella è santificata per la parola di Dio, e per l’orazione.</verse>
    <verse number="6">RAPPRESENTANDO queste cose a’ fratelli, tu sarai buon ministro di Gesù Cristo, nudrito nelle parole della fede, e della buona dottrina, la qual tu hai ben compresa.</verse>
    <verse number="7">Ma schiva le favole profane, e da vecchie; ed esercitati alla pietà.</verse>
    <verse number="8">Perciocchè l’esercizio corporale è utile a poca cosa; ma la pietà è utile ad ogni cosa, avendo la promessa della vita presente, e della futura.</verse>
    <verse number="9">Certa è questa parola, a degna d’essere accettata per ogni maniera.</verse>
    <verse number="10">Poichè per questo travagliamo, e siamo vituperati; perciocchè abbiamo sperato nell’Iddio vivente, il quale è Salvator di tutti gli uomini, principalmente de’ fedeli.</verse>
    <verse number="11">Annunzia queste cose, ed insegnale.</verse>
    <verse number="12">Niuno sprezzi la tua giovanezza; ma sii esempio de’ fedeli, in parola, in conversazione, in carità, in ispirito, in fede, in castità.</verse>
    <verse number="13">Attendi alla lettura, all’esortazione, alla dottrina, finchè io venga.</verse>
    <verse number="14">Non trascurare il dono che è in te, il quale ti è stato dato per profezia, con l’imposizion delle mani del collegio degli anziani.</verse>
    <verse number="15">Medita queste cose, e datti interamente ad esse; acciocchè il tuo avanzamento sia manifesto fra tutti.</verse>
    <verse number="16">Attendi a te stesso, e alla dottrina; persevera in queste cose; perciocchè, facendo questo, salverai te stesso, e coloro che ti ascoltano.</verse>
  </chapter>
  <chapter number="5">
    <verse number="1">NON isgridar l’uomo attempato, ma esortalo come padre,</verse>
    <verse number="2">i giovani come fratelli, le donne attempate come madri, le giovani come sorelle, in ogni castità.</verse>
    <verse number="3">Onora le vedove, che son veramente vedove.</verse>
    <verse number="4">Ma, se alcuna vedova ha dei figliuoli, o de’ nipoti, imparino essi imprima d’usar pietà inverso que’ di casa loro, e rendere il cambio a’ loro antenati; perciocchè quest’è buono ed accettevole nel cospetto di Dio.</verse>
    <verse number="5">Or quella che è veramente vedova, e lasciata sola, spera in Dio, e persevera in preghiere ed orazioni, notte e giorno.</verse>
    <verse number="6">Ma la voluttuosa, vivendo, è morta.</verse>
    <verse number="7">Anche queste cose annunzia, acciocchè sieno irreprensibili.</verse>
    <verse number="8">Che se alcuno non provvede ai suoi, e principalmente a que’ di casa sua, egli ha rinnegata la fede, ed è peggiore che un infedele.</verse>
    <verse number="9">Sia la vedova assunta nel numero delle vedove, non di minore età che di sessant’anni, la qual sia stata moglie d’un sol marito.</verse>
    <verse number="10">Che abbia testimonianza d’opere buone: se ha nudriti i suoi figliuoli, se ha albergati i forestieri, se ha lavati i piedi dei santi, se ha sovvenuti gli afflitti, se del continuo è ita dietro ad ogni buona opera.</verse>
    <verse number="11">Ma rifiuta le vedove più giovani, perciocchè, dopo che hanno lussuriato contro a Cristo, vogliono maritarsi,</verse>
    <verse number="12">avendo condannazione, perciocchè hanno rotta la prima fede.</verse>
    <verse number="13">Ed anche, essendo, oltre a ciò, oziose, imparano ad andare attorno per le case; e non sol sono oziose, ma anche cianciatrici e curiose, parlando di cose che non si convengono.</verse>
    <verse number="14">Io voglio adunque che le giovani vedove si maritino, faccian figliuoli, sieno madri di famiglia, non dieno all’avversario alcuna occasione di maldicenza.</verse>
    <verse number="15">Poichè già alcune si sono sviate dietro a Satana.</verse>
    <verse number="16">Se alcun uomo, o donna fedele, ha delle vedove, sovvenga loro, e non sia la chiesa gravata, acciocchè possa bastare a sovvenir quelle che son veramente vedove.</verse>
    <verse number="17">GLI anziani, che fanno bene l’ufficio della presidenza, sien reputati degni di doppio onore; principalmente quelli che faticano nella parola e nella dottrina.</verse>
    <verse number="18">Perciocchè la scrittura dice: Non metter la museruola in bocca al bue che trebbia; e: L’operaio è degno del suo premio.</verse>
    <verse number="19">Non ricevere accusa contro all’anziano, se non in su due o tre testimoni.</verse>
    <verse number="20">Riprendi, nel cospetto di tutti, quelli che peccano; acciocchè gli altri ancora abbian timore.</verse>
    <verse number="21">Io ti scongiuro davanti a Dio, e il Signor Gesù Cristo, e gli angeli eletti, che tu osservi queste cose senza pregiudicio, non facendo nulla per parzialità.</verse>
    <verse number="22">Non imporre tosto le mani ad alcuno, e non partecipare i peccati altrui; conserva te stesso puro.</verse>
    <verse number="23">Non usar più per l’innanzi acqua sola nel tuo bere, ma usa un poco di vino, per lo tuo stomaco, e per le frequenti tue infermità.</verse>
    <verse number="24">D’alcuni uomini i peccati son manifesti, prima che sian giudicati; ma ve ne sono altri che si vedono solo dopo.</verse>
    <verse number="25">Le buone opere d’alcuni altresì son manifeste; e quelle che sono altrimenti non possono essere occultate.</verse>
  </chapter>
  <chapter number="6">
    <verse number="1">TUTTI i servi che son sotto il giogo reputino i lor signori degni d’ogni onore, acciocchè non sia bestemmiato il nome di Dio, e la dottrina.</verse>
    <verse number="2">E quelli che hanno signori fedeli non li sprezzino, perchè son fratelli; anzi molto più li servano, perciocchè son fedeli e diletti, i quali hanno ricevuto il beneficio. Insegna queste cose, ed esorta ad esse.</verse>
    <verse number="3">SE alcuno insegna diversa dottrina, e non si attiene alle sane parole del Signor nostro Gesù Cristo, ed alla dottrina che è secondo pietà,</verse>
    <verse number="4">esso è gonfio, non sapendo nulla, ma languendo intorno a quistioni, e risse di parole, dalle quali nascono invidia, contenzione, maldicenze, mali sospetti;</verse>
    <verse number="5">vane disputazioni d’uomini corrotti della mente e privi della verità, che stimano la pietà esser guadagno; ritratti da tali.</verse>
    <verse number="6">Or veramente la pietà, con contentamento d’animo, è gran guadagno.</verse>
    <verse number="7">Poichè non abbiam portato nulla nel mondo, e chiaro è che altresì non ne possiamo portar nulla fuori;</verse>
    <verse number="8">ma, avendo da nudrirci e da coprirci, saremo di ciò contenti.</verse>
    <verse number="9">Ma coloro che vogliono arricchire cadono in tentazione, ed in laccio, ed in molte concupiscenze insensate e nocive, le quali affondano gli uomini in distruzione e perdizione.</verse>
    <verse number="10">Perciocchè la radice di tutti i mali è l’avarizia; alla quale alcuni datisi, si sono smarriti dalla fede, e si son fitti in molte doglie.</verse>
    <verse number="11">Ma tu, o uomo di Dio, fuggi queste cose; e procaccia giustizia, pietà, fede, carità, sofferenza, mansuetudine.</verse>
    <verse number="12">Combatti il buon combattimento della fede, afferra la vita eterna, alla quale sei stato chiamato e ne hai fatta la buona confessione davanti a molti testimoni.</verse>
    <verse number="13">Io t’ingiungo nel cospetto di Dio, il qual vivifica tutte le cose, e di Cristo Gesù, che testimoniò davanti a Ponzio Pilato la buona confessione,</verse>
    <verse number="14">che tu osservi questo comandamento, essendo immacolato ed irreprensibile, fino all’apparizione del Signor nostro Gesù Cristo.</verse>
    <verse number="15">La quale a’ suoi tempi mostrerà il beato e solo Principe, il Re dei re, e il Signor de’ signori.</verse>
    <verse number="16">Il qual solo ha immortalità ed abita una luce inaccessibile; il quale niun uomo ha veduto, nè può vedere; al quale sia onore ed imperio eterno. Amen.</verse>
    <verse number="17">Dinunzia a’ ricchi nel presente secolo, che non sieno d’animo altiero, che non pongano la loro speranza nell’incertitudine delle ricchezze; ma nell’Iddio vivente, il qual ci porge doviziosamente ogni cosa, per goderne.</verse>
    <verse number="18">Che faccian del bene, che sien ricchi in buone opere, pronti a distribuire, comunichevoli;</verse>
    <verse number="19">facendosi un tesoro d’un buon fondamento per l’avvenire, acciocchè conseguano la vita eterna.</verse>
    <verse number="20">O Timoteo, guarda il deposito, schivando le profane vanità di parole, e le contradizioni della falsamente nominata scienza;</verse>
    <verse number="21">della quale alcuni facendo professione, si sono sviati dalla fede. La grazia sia teco. Amen.</verse>
  </chapter>
</book>
