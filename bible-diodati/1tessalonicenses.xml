<?xml version="1.0" encoding="UTF-8"?>
<book version="diodati" name="1tessalonicenses" chapters="5" verses="89" source="Giovanni Diodati" edition="Bíblia Pédia &amp;copy; 2010" abbrev="1ts">
  <chapter number="1">
    <verse number="1">PAOLO, e Silvano, e Timoteo, alla chiesa de’ Tessalonicesi, che è in Dio Padre, e nel Signor Gesù Cristo. Grazia a voi e pace, da Dio nostro Padre, e dal Signor Gesù Cristo.</verse>
    <verse number="2">NOI rendiamo del continuo grazie a Dio per tutti voi, facendo di voi menzione nelle nostre orazioni;</verse>
    <verse number="3">rammemorandoci continuamente l’opera della vostra fede, e la fatica della vostra carità, e la sofferenza della speranza che voi avete nel Signor nostro Gesù Cristo; nel cospetto di Dio, nostro Padre;</verse>
    <verse number="4">sapendo, fratelli amati di Dio, la vostra elezione.</verse>
    <verse number="5">Poichè il nostro evangelo non è stato inverso voi in parola solamente, ma ancora in virtù, e in Ispirito Santo, e in molto accertamento; siccome voi sapete quali siamo stati fra voi per amor vostro.</verse>
    <verse number="6">E voi siete stati imitatori nostri, e del Signore, avendo ricevuta la parola in molta afflizione, con allegrezza dello Spirito Santo.</verse>
    <verse number="7">Talchè siete stati esempi a tutti i credenti in Macedonia, ed in Acaia.</verse>
    <verse number="8">Perciocchè non sol da voi è risonata la parola del Signore nella Macedonia, e nell’Acaia; ma ancora la fede vostra, la quale avete inverso Iddio, è stata divolgata in ogni luogo; talchè non abbiam bisogno di dirne cosa alcuna.</verse>
    <verse number="9">Poichè eglino stessi raccontano di noi, quale entrata noi abbiamo avuta tra voi, e come vi siete convertiti dagl’idoli a Dio, per servire all’Iddio vivente, e vero;</verse>
    <verse number="10">e per aspettar da’ cieli il suo Figliuolo, il quale egli ha risuscitato da’ morti, cioè Gesù, che ci libera dall’ira a venire.</verse>
  </chapter>
  <chapter number="2">
    <verse number="1">PERCIOCCHÈ voi stessi sapete, fratelli, che la nostra entrata fra voi non è stata vana.</verse>
    <verse number="2">Anzi, benchè prima avessimo, come sapete, patito, e fossimo stati ingiuriati in Filippi, pur ci siamo francamente inanimati nell’Iddio nostro, da annunziarvi l’evangelo di Dio, con molto combattimento.</verse>
    <verse number="3">Poichè la nostra esortazione non procede da inganno, nè da impurità; e non è con frode.</verse>
    <verse number="4">Anzi, come siamo stati approvati da Dio, per fidarci l’Evangelo; così parliamo, non come per piacere agli uomini, ma a Dio che prova i nostri cuori.</verse>
    <verse number="5">Perciocchè ancora noi non abbiamo giammai usato parlar lusinghevole, come voi sapete, nè occasione d’avarizia; Iddio ne è testimonio.</verse>
    <verse number="6">Nè abbiamo cercato gloria dagli uomini, nè da voi, nè da altri, benchè potessimo usar gravità, come apostoli di Cristo.</verse>
    <verse number="7">Ma siamo stati mansueti fra voi, come una balia, che alleva teneramente i suoi propri figliuoli.</verse>
    <verse number="8">In questa maniera, avendovi sommamente cari, eravamo mossi di buona volontà a comunicarvi, non sol l’evangelo di Dio, ma ancora le nostre proprie anime; perchè ci eravate diletti.</verse>
    <verse number="9">Perciocchè, fratelli, voi vi ricordate della nostra fatica, e travaglio; poichè, lavorando giorno e notte, per non gravare alcun di voi, abbiam predicato in mezzo a voi l’Evangelo di Dio.</verse>
    <verse number="10">Voi siete testimoni, e Dio ancora, come ci siam portati santamente, e giustamente, e senza biasimo, inverso voi che credete.</verse>
    <verse number="11">Siccome voi sapete che, come un padre i suoi figliuoli, noi abbiamo esortato, e consolato ciascun di voi;</verse>
    <verse number="12">e protestato che camminiate condegnamente a Dio, che vi chiama al suo regno e gloria.</verse>
    <verse number="13">Perciò ancora, noi non restiamo di render grazie a Dio, di ciò che, avendo ricevuta da noi la parola della predicazione di Dio, voi l’avete raccolta, non come parola d’uomini; ma, siccome è veramente, come parola di Dio, la quale ancora opera efficacemente in voi che credete.</verse>
    <verse number="14">Poichè voi, fratelli, siete divenuti imitatori delle chiese di Dio, che son nella Giudea, in Cristo Gesù; perciocchè ancora voi avete sofferte da quei della vostra nazione le medesime cose ch’essi da’ Giudei.</verse>
    <verse number="15">I quali ed hanno ucciso il Signor Gesù, e i lor propri profeti; e ci hanno scacciati, e non piacciono a Dio, e son contrari a tutti gli uomini;</verse>
    <verse number="16">divietandoci di parlare a’ Gentili, acciocchè sieno salvati; affin di colmar sempre la misura de ‘lor peccati; or l’ira è venuta sopra loro fino all’estremo.</verse>
    <verse number="17">OR noi, fratelli, orbati di voi per un momento di tempo, di faccia, e non di cuore, ci siam vie più studiati di veder la vostra faccia, con molto desiderio.</verse>
    <verse number="18">Perciò, siam voluti, io Paolo almeno, una e due volte, venire a voi; ma Satana ci ha impediti.</verse>
    <verse number="19">Perciocchè, quale è la nostra speranza, o allegrezza, o corona di gloria? non siete dessa ancora voi, nel cospetto del Signor nostro Gesù Cristo, nel suo avvenimento?</verse>
    <verse number="20">Poichè voi siete la nostra gloria ed allegrezza.</verse>
  </chapter>
  <chapter number="3">
    <verse number="1">Perciò, non potendo più sofferire, avemmo a grado d’esser lasciati soli in Atene;</verse>
    <verse number="2">E mandammo Timoteo, nostro fratello, e ministro di Dio, e nostro compagno d’opera nell’evangelo di Cristo, per confermarvi, e confortarvi intorno alla vostra fede.</verse>
    <verse number="3">Acciocchè niuno fosse commosso in queste afflizioni; poichè voi stessi sapete che noi siam posti a questo.</verse>
    <verse number="4">Perciocchè, eziandio quando eravamo fra voi, vi predicevamo, che saremmo afflitti; siccome ancora è avvenuto, e voi il sapete.</verse>
    <verse number="5">Perciò ancora, non potendo più sofferire, io lo mandai, per conoscer la fede vostra; che talora il tentatore non vi avesse tentati, e la nostra fatica non fosse riuscita vana.</verse>
    <verse number="6">Or al presente, essendo Timoteo venuto da voi a noi, ed avendoci rapportate liete novelle della vostra fede, e carità; e che voi avete del continuo buona ricordanza di noi, desiderando grandemente di vederci, siccome ancora noi voi;</verse>
    <verse number="7">perciò, fratelli, noi siamo stati consolati di voi, in tutta la nostra afflizione, e necessità, per la vostra fede.</verse>
    <verse number="8">Poichè ora viviamo, se voi state fermi nel Signore.</verse>
    <verse number="9">Perciocchè, quali grazie possiam noi render di voi a Dio, per tutta l’allegrezza, della quale ci rallegriamo per voi, nel cospetto dell’Iddio nostro?</verse>
    <verse number="10">Pregando intentissimamente, notte e giorno, di poter vedere la vostra faccia, e compier le cose che mancano ancora alla fede vostra.</verse>
    <verse number="11">Or Iddio stesso, Padre nostro, e il Signor nostro Gesù Cristo, addirizzi il nostro cammino a voi.</verse>
    <verse number="12">E il Signore vi accresca, e faccia abbondare in carità gli uni inverso gli altri, e inverso tutti; come noi ancora abbondiamo inverso voi;</verse>
    <verse number="13">per raffermare i vostri cuori, acciocchè sieno irreprensibili in santità, nel cospetto di Dio, Padre nostro, all’avvenimento del Signor nostro Gesù Cristo, con tutti i suoi santi. Amen.</verse>
  </chapter>
  <chapter number="4">
    <verse number="1">NEL rimanente adunque, fratelli, noi vi preghiamo, ed esortiamo nel Signore Gesù, che, come avete da noi ricevuto come vi convien camminare, e piacere a Dio, in ciò vie più abbondiate.</verse>
    <verse number="2">Perciocchè voi sapete quali comandamenti vi abbiamo dati per lo Signore Gesù.</verse>
    <verse number="3">Poichè questa è la volontà di Dio, cioè: la vostra santificazione; acciocchè vi asteniate dalla fornicazione;</verse>
    <verse number="4">e che ciascun di voi sappia possedere il suo vaso in santificazione, ed onore;</verse>
    <verse number="5">non in passione di concupiscenza, come i Gentili, i quali non conoscono Iddio.</verse>
    <verse number="6">E che niuno oppressi il suo prossimo, nè gli faccia frode negli affari di questa vita; perciocchè il Signore è il vendicator di tutte queste cose; siccome ancora vi abbiamo innanzi detto, e protestato.</verse>
    <verse number="7">Poichè Iddio non ci ha chiamati ad immondizia, ma a santificazione.</verse>
    <verse number="8">Perciò chi sprezza queste cose non isprezza un uomo, ma Iddio, il quale ancora ha messo il suo Spirito Santo in noi.</verse>
    <verse number="9">Ora, quant’è all’amor fraterno, voi non avete bisogno ch’io ve ne scriva; perciocchè voi stessi siete insegnati da Dio ad amarvi gli uni gli altri.</verse>
    <verse number="10">Perciocchè lo stesso fate voi ancora inverso tutti i fratelli, che sono in tutta la Macedonia; or vi esortiamo, fratelli, che in ciò vie più abbondiate.</verse>
    <verse number="11">E procacciate studiosamente di vivere in quiete, e di fare i fatti vostri, e di lavorar colle proprie mani, siccome vi abbiamo ordinato.</verse>
    <verse number="12">Acciocchè camminiate onestamente inverso que’ di fuori, e non abbiate bisogno di cosa alcuna.</verse>
    <verse number="13">ORA, fratelli, noi non vogliamo che siate in ignoranza intorno a quelli che dormono; acciocchè non siate contristati, come gli altri che non hanno speranza.</verse>
    <verse number="14">Poichè, se crediamo che Gesù è morto, ed è risuscitato, Iddio ancora addurrà con lui quelli che dormono in Gesù.</verse>
    <verse number="15">Perciocchè noi vi diciamo questo per parola del Signore: che noi viventi, che sarem rimasti fino alla venuta del Signore, non andremo innanzi a coloro che dormono.</verse>
    <verse number="16">Perciocchè il Signore stesso, con acclamazion di conforto, con voce di arcangelo, e con tromba di Dio, discenderà dal cielo; e quelli che son morti in Cristo risusciteranno primieramente.</verse>
    <verse number="17">Poi noi viventi, che saremo rimasti, saremo insieme con loro rapiti nelle nuvole, a scontrare il Signore nell’aria; e così saremo sempre col Signore.</verse>
    <verse number="18">Consolatevi adunque gli uni gli altri con queste parole.</verse>
  </chapter>
  <chapter number="5">
    <verse number="1">Ora, quant’è a’ tempi, ed alle stagioni, fratelli, voi non avete bisogno che ve ne sia scritto.</verse>
    <verse number="2">Poichè voi stessi sapete molto bene che il giorno del Signore verrà come un ladro di notte.</verse>
    <verse number="3">Perciocchè, quando diranno: Pace e sicurtà, allora di subito sopraggiungerà loro perdizione, come i dolori del parto alla donna gravida; e non iscamperanno punto.</verse>
    <verse number="4">Ma voi, fratelli, non siete in tenebre, sì che quel giorno vi colga, a guisa di ladro.</verse>
    <verse number="5">Voi tutti siete figliuoli di luce, e figliuoli di giorno; noi non siam della notte, nè delle tenebre.</verse>
    <verse number="6">Perciò, non dormiamo, come gli altri; ma vegliamo, e siamo sobri.</verse>
    <verse number="7">Perciocchè coloro che dormono, dormono di notte, e coloro che s’inebbriano, s’inebbriano di notte.</verse>
    <verse number="8">Ma noi, essendo figliuoli del giorno, siamo sobri, vestiti dell’usbergo della fede, e della carità; e per elmo, della speranza della salute.</verse>
    <verse number="9">Poichè Iddio non ci ha posti ad ira, ma ad acquisto di salute, per lo Signor nostro Gesù Cristo;</verse>
    <verse number="10">il quale è morto per noi, acciocchè, o che vegliamo, o che dormiamo, viviamo insieme con lui.</verse>
    <verse number="11">Perciò, consolatevi gli uni gli altri, ed edificate l’un l’altro, come ancora fate.</verse>
    <verse number="12">ORA, fratelli, non vi preghiamo di riconoscer coloro che fra voi faticano, e che vi son preposti nel Signore, e che vi ammoniscono;</verse>
    <verse number="13">e d’averli in somma stima in carità, per l’opera loro. Vivete in pace fra voi.</verse>
    <verse number="14">Ora, fratelli, noi vi esortiamo che ammoniate i disordinati, confortiate i pusillanimi, sostentiate i deboli, siate pazienti inverso tutti.</verse>
    <verse number="15">Guardate che niuno renda male per male ad alcuno; anzi procacciate sempre il bene, così gli uni inverso gli altri, come inverso tutti.</verse>
    <verse number="16">Siate sempre allegri.</verse>
    <verse number="17">Non restate mai d’orare.</verse>
    <verse number="18">In ogni cosa rendete grazie, perciocchè tale è la volontà di Dio in Cristo Gesù inverso voi.</verse>
    <verse number="19">Non ispegnete lo Spirito.</verse>
    <verse number="20">Non isprezzate le profezie.</verse>
    <verse number="21">Provate ogni cosa, ritenete il bene.</verse>
    <verse number="22">Astenetevi da ogni apparenza di male.</verse>
    <verse number="23">Or l’Iddio della pace vi santifichi egli stesso tutti intieri; e sia conservato intiero il vostro spirito, e l’anima, e il corpo, senza biasimo, all’avvenimento del Signor nostro Gesù Cristo.</verse>
    <verse number="24">Fedele è colui che vi chiama, il quale ancora lo farà.</verse>
    <verse number="25">Fratelli, pregate per noi.</verse>
    <verse number="26">Salutate tutti i fratelli con un santo bacio.</verse>
    <verse number="27">Io vi scongiuro per lo Signore, che questa epistola sia letta a tutti i santi fratelli.</verse>
    <verse number="28">La grazia del Signor nostro Gesù Cristo sia con voi. Amen.</verse>
  </chapter>
</book>
