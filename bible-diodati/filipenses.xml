<?xml version="1.0" encoding="UTF-8"?>
<book version="diodati" name="filipenses" chapters="4" verses="104" source="Giovanni Diodati" edition="Bíblia Pédia &amp;copy; 2010" abbrev="fp">
  <chapter number="1">
    <verse number="1">PAOLO, e Timoteo, servitori di Gesù Cristo, a tutti i santi in Cristo Gesù, che sono in Filippi, co’ vescovi e diaconi.</verse>
    <verse number="2">Grazia a voi e pace, da Dio nostro Padre, e dal Signor Gesù Cristo.</verse>
    <verse number="3">IO rendo grazie all’Iddio mio, di tutta la memoria che io ho di voi</verse>
    <verse number="4">facendo sempre, con allegrezza, preghiera per tutti voi, in ogni mia orazione;</verse>
    <verse number="5">per la vostra comunione nell’evangelo, dal primo dì infino ad ora.</verse>
    <verse number="6">Avendo di questo stesso fidanza: che colui che ha cominciata in voi l’opera buona, la compierà fino al giorno di Cristo Gesù.</verse>
    <verse number="7">Siccome è ragionevole che io senta questo di tutti voi; perciocchè io vi ho nel cuore, voi tutti che siete miei consorti nella grazia, così ne’ miei legami, come nella difesa, e confermazione dell’evangelo.</verse>
    <verse number="8">Perciocchè Iddio m’è testimonio, come io vi amo tutti affettuosamente con la tenerezza di Gesù Cristo.</verse>
    <verse number="9">E di questo prego che la vostra carità abbondi sempre di più in più in conoscenza, ed in ogni intendimento.</verse>
    <verse number="10">Affinchè discerniate le cose migliori; acciocchè siate sinceri, e senza intoppo, per lo giorno di Cristo;</verse>
    <verse number="11">ripieni di frutti di giustizia, che son per Gesù Cristo; alla gloria, e lode di Dio.</verse>
    <verse number="12">ORA, fratelli, io voglio che sappiate che i fatti miei son riusciti a maggiore avanzamento dell’evangelo;</verse>
    <verse number="13">talchè i miei legami son divenuti palesi in Cristo, in tutto il pretorio, e a tutti gli altri.</verse>
    <verse number="14">E molti de’ fratelli nel Signore, rassicurati per i miei legami, hanno preso vie maggiore ardire di proporre la parola di Dio senza paura.</verse>
    <verse number="15">Vero è, che ve ne sono alcuni che predicano anche Cristo per invidia e per contenzione, ma pure ancora altri che lo predicano per buona affezione.</verse>
    <verse number="16">Quelli certo annunziano Cristo per contenzione, non puramente; pensando aggiungere afflizione a’ miei legami.</verse>
    <verse number="17">Ma questi lo fanno per carità, sapendo che io son posto per la difesa dell’evangelo.</verse>
    <verse number="18">Ma che? pure è ad ogni modo, o per pretesto o in verità, Cristo annunziato; e di questo mi rallegro, anzi ancora me ne rallegrerò per l’avvenire.</verse>
    <verse number="19">Poichè io so che ciò mi riuscirà a salute, per la vostra orazione, e per la somministrazione dello Spirito di Gesù Cristo;</verse>
    <verse number="20">secondo l’intento e la speranza mia, che io non sarò svergognato in cosa alcuna; ma che, con ogni franchezza, come sempre, così ancora al presente, Cristo sarà magnificato nel mio corpo, o per vita, o per morte.</verse>
    <verse number="21">Perciocchè a me il vivere è Cristo, e il morire guadagno.</verse>
    <verse number="22">Or io non so se il vivere in carne mi è vantaggio, nè ciò che io debbo eleggere.</verse>
    <verse number="23">Perciocchè io son distretto da’ due lati; avendo il desiderio di partire di quest’albergo, e di esser con Cristo, il che mi sarebbe di gran lunga migliore;</verse>
    <verse number="24">ma il rimanere nella carne è più necessario per voi.</verse>
    <verse number="25">E questo so io sicuramente: che io rimarrò, e dimorerò appresso di voi tutti, all’avanzamento vostro, e all’allegrezza della vostra fede.</verse>
    <verse number="26">Acciocchè il vostro vanto abbondi in Cristo Gesù, per me, per la mia presenza di nuovo fra voi.</verse>
    <verse number="27">SOL conversate condegnamente all’evangelo di Cristo; acciocchè, o ch’io venga, e vi vegga, o ch’io sia assente, io oda de’ fatti vostri, che voi state fermi in uno Spirito, combattendo insieme d’un medesimo animo per la fede dell’evangelo;</verse>
    <verse number="28">e non essendo in cosa alcuna spaventati dagli avversari; il che a loro è una dimostrazione di perdizione, ma a voi di salute; e ciò da Dio.</verse>
    <verse number="29">Poichè a voi è stato di grazia dato per Cristo, non sol di credere in lui, ma ancora di patir per lui;</verse>
    <verse number="30">avendo lo stesso combattimento, il quale avete veduto in me, ed ora udite essere in me.</verse>
  </chapter>
  <chapter number="2">
    <verse number="1">Se dunque vi è alcuna consolazione in Cristo, se alcun conforto di carità, se alcuna comunione di Spirito, se alcune viscere e misericordie,</verse>
    <verse number="2">rendete compiuta la mia allegrezza, avendo un medesimo sentimento, ed una medesima carità; essendo d’un animo, sentendo una stessa cosa;</verse>
    <verse number="3">non facendo nulla per contenzione, o vanagloria; ma per umiltà, ciascun di voi pregiando altrui più che sè stesso.</verse>
    <verse number="4">Non riguardate ciascuno al suo proprio, ma ciascuno riguardi eziandio all’altrui.</verse>
    <verse number="5">Perciocchè conviene che in voi sia il medesimo sentimento, il quale ancora è stato in Cristo Gesù.</verse>
    <verse number="6">Il quale, essendo in forma di Dio, non reputò rapina l’essere uguale a Dio.</verse>
    <verse number="7">E pure annichilò sè stesso, presa forma di servo, fatto alla somiglianza degli uomini;</verse>
    <verse number="8">e trovato nell’esteriore simile ad un uomo, abbassò sè stesso, essendosi fatto ubbidiente infino alla morte, e la morte della croce.</verse>
    <verse number="9">Per la qual cosa ancora Iddio lo ha sovranamente innalzato, e gli ha donato un nome, che è sopra ogni nome;</verse>
    <verse number="10">acciocchè nel nome di Gesù si pieghi ogni ginocchio delle creature celesti, e terrestri, e sotterranee;</verse>
    <verse number="11">e che ogni lingua confessi che Gesù Cristo è il Signore, alla gloria di Dio Padre.</verse>
    <verse number="12">Perciò, cari miei, come sempre mi avete ubbidito, non sol come nella mia presenza, ma ancora molto più al presente nella mia assenza, compiete la vostra salute con timore, e tremore.</verse>
    <verse number="13">Poichè Iddio è quel che opera in voi il volere e l’operare, per il suo beneplacito.</verse>
    <verse number="14">Fate ogni cosa senza mormorii, e quistioni;</verse>
    <verse number="15">acciocchè siate irreprensibili, e sinceri, figliuoli di Dio senza biasimo, in mezzo della perversa e storta generazione, fra la quale risplendete come luminari nel mondo, portando innanzi a quella la parola della vita;</verse>
    <verse number="16">acciocchè io abbia di che gloriarmi nel giorno di Cristo, ch’io non son corso in vano, nè in vano ho faticato.</verse>
    <verse number="17">E se pure anche sono, a guisa d’offerta da spandere, sparso sopra l’ostia e il sacrificio della fede vostra, io ne gioisco, e ne congioisco con tutti voi.</verse>
    <verse number="18">Gioitene parimente voi, e congioitene meco.</verse>
    <verse number="19">OR io spero nel Signore Gesù di mandarvi tosto Timoteo, acciocchè io ancora, avendo saputo lo stato vostro, sia inanimato.</verse>
    <verse number="20">Perciocchè io non ho alcuno d’animo pari a lui, il quale sinceramente abbia cura de’ fatti vostri.</verse>
    <verse number="21">Poichè tutti cercano il lor proprio, non ciò che è di Cristo Gesù.</verse>
    <verse number="22">Ma voi conoscete la prova d’esso; come egli ha servito meco nell’evangelo, nella maniera che un figliuolo serve al padre.</verse>
    <verse number="23">Io spero adunque mandarlo, subito che avrò veduto come andranno i fatti miei.</verse>
    <verse number="24">Or io ho fidanza nel Signore ch’io ancora tosto verrò.</verse>
    <verse number="25">Ma ho stimato necessario di mandarvi Epafrodito, mio fratello, e compagno d’opera, e di milizia, e vostro apostolo, e ministro de’ miei bisogni.</verse>
    <verse number="26">Perciocchè egli desiderava molto vedervi tutti; ed era angosciato per ciò che avevate udito ch’egli era stato infermo.</verse>
    <verse number="27">Perciocchè certo egli è stato infermo, ben vicin della morte; ma Iddio ha avuta pietà di lui; e non solo di lui, ma di me ancora, acciocchè io non avessi tristizia sopra tristizia.</verse>
    <verse number="28">Perciò vie più diligentemente l’ho mandato, acciocchè, veggendolo, voi vi rallegriate di nuovo, e ch’io stesso sia men contristato.</verse>
    <verse number="29">Accoglietelo adunque nel Signore con ogni allegrezza, ed abbiate tali in istima.</verse>
    <verse number="30">Perciocchè egli è stato ben presso della morte per l’opera di Cristo, avendo esposta a rischio la propria vita, per supplire alla mancanza del vostro servigio inverso me.</verse>
  </chapter>
  <chapter number="3">
    <verse number="1">QUANT’è al rimanente, fratelli miei, rallegratevi nel Signore. A me certo non è grave scrivervi le medesime cose, e per voi è sicuro.</verse>
    <verse number="2">Guardatevi da’ cani, guardatevi dai cattivi operai, guardatevi dal ricidimento.</verse>
    <verse number="3">Poichè la circoncisione siam noi, noi che serviamo in Ispirito a Dio, e ci gloriamo in Cristo Gesù, e non ci confidiamo nella carne.</verse>
    <verse number="4">Benchè eziandio nella carne io avrei di che confidarmi; se alcun altro si pensa aver di che confidarsi nella carne, io l’ho molto più.</verse>
    <verse number="5">Io, che sono stato circonciso l’ottavo giorno, che sono della nazione d’Israele, della tribù di Beniamino, Ebreo di Ebrei; quant’è alla legge, Fariseo;</verse>
    <verse number="6">quant’è alla zelo, essendo stato persecutor della chiesa; quant’è alla giustizia, che è nella legge, essendo stato irreprensibile.</verse>
    <verse number="7">Ma le cose che mi eran guadagni, quelle ho reputate danno, per Cristo.</verse>
    <verse number="8">Anzi pure ancora reputo tutte queste cose esser danno, per l’eccellenza della conoscenza di Cristo Gesù, mio Signore, per il quale io ho fatta perdita di tutte queste cose, e le reputo tanti sterchi, acciocchè io guadagni Cristo.</verse>
    <verse number="9">E sia trovato in lui, non già avendo la mia giustizia, che è dalla legge; ma quella che è per la fede di Cristo: la giustizia che è da Dio, mediante la fede;</verse>
    <verse number="10">per conoscere esso Cristo, e la virtù della sua risurrezione, e la comunione delle sue sofferenze, essendo reso conforme alla sua morte;</verse>
    <verse number="11">per provare se una volta perverrò alla risurrezione de’ morti.</verse>
    <verse number="12">Non già ch’io abbia ottenuto il premio, o che già sia pervenuto alla perfezione; anzi proseguo, per procacciar di ottenere il premio; per la qual cagione ancora sono stato preso da Gesù Cristo.</verse>
    <verse number="13">Fratelli, io non reputo d’avere ancora ottenuto il premio;</verse>
    <verse number="14">ma una cosa fo: dimenticando le cose che sono dietro, e distendendomi alle cose che son davanti, proseguo il corso verso il segno, al palio della superna vocazione di Dio, in Cristo Gesù.</verse>
    <verse number="15">Perciò, quanti siamo compiuti, abbiam questo sentimento; e se voi sentite altrimenti in alcuna cosa, Iddio vi rivelerà quello ancora.</verse>
    <verse number="16">Ma pur camminiamo d’una stessa regola, e sentiamo una stessa cosa, in ciò a che siam pervenuti.</verse>
    <verse number="17">Siate miei imitatori, fratelli; e considerate coloro che camminano così, come avete noi per esempio.</verse>
    <verse number="18">Percioccchè molti camminano, de’ quali molte volte vi ho detto, ed ancora al presente lo dico piangendo, che sono i nemici della croce di Cristo,</verse>
    <verse number="19">il cui fine è perdizione, il cui Dio è il ventre, e la cui gloria è in ciò che torna alla confusione loro; i quali hanno il pensiero, e l’affetto alle cose terrestri.</verse>
    <verse number="20">Poichè noi viviamo ne’ cieli, come nella nostra città: onde ancora aspettiamo il Salvatore, il Signor Gesù Cristo.</verse>
    <verse number="21">Il quale trasformerà il nostro corpo vile, acciocchè sia reso conforme al suo corpo glorioso, secondo la virtù per la quale può eziandio sottoporsi ogni cosa.</verse>
  </chapter>
  <chapter number="4">
    <verse number="1">Perciò fratelli miei cari e desideratissimi, allegrezza e corona mia, state in questa maniera fermi nel Signore, diletti.</verse>
    <verse number="2">Io esorto Evodia, esorto parimente Sintiche, d’avere un medesimo sentimento nel Signore.</verse>
    <verse number="3">Io prego te ancora, leal consorte, sovvieni a queste donne, le quali hanno combattuto meco nell’evangelo, insieme con Clemente, e gli altri miei compagni d’opera, i cui nomi sono nel libro della vita.</verse>
    <verse number="4">Rallegratevi del continuo nel Signore; da capo dico, rallegratevi.</verse>
    <verse number="5">La vostra mansuetudine sia nota a tutti gli uomini, il Signore è vicino.</verse>
    <verse number="6">Non siate con ansietà solleciti di cosa alcuna; ma sieno in ogni cosa le vostre richieste notificate a Dio, per l’orazione e per la preghiera, con ringraziamento.</verse>
    <verse number="7">E la pace di Dio, la qual sopravanza ogni intelletto, guarderà i vostri cuori, e le vostre menti, in Cristo Gesù.</verse>
    <verse number="8">Quant’è al rimanente, fratelli, tutte le cose che son veraci, tutte le cose che sono oneste, tutte le cose che son giuste, tutte le cose che sono pure, tutte le cose che sono amabili, tutte le cose che son di buona fama, se vi è alcuna virtù, e se vi è alcuna lode, a queste cose pensate.</verse>
    <verse number="9">Le quali ancora avete imparate, e ricevute, e udite da me, e vedute in me; fate queste cose, e l’Iddio della pace sarà con voi.</verse>
    <verse number="10">OR io mi son grandemente rallegrato nel Signore, che omai voi siete rinverditi ad aver cura di me; di cui ancora avevate cura, ma vi mancava l’opportunità.</verse>
    <verse number="11">Io nol dico, perchè io abbia mancamento; perciocchè io ho imparato ad esser contento nello stato nel qual mi trovo.</verse>
    <verse number="12">Io so essere abbassato, so altresì abbondare; in tutto, e per tutto sono ammaestrato ad esser saziato, e ad aver fame; ad abbondare, ed a sofferir mancamento.</verse>
    <verse number="13">Io posso ogni cosa in Cristo, che mi fortifica.</verse>
    <verse number="14">Tuttavolta, voi avete fatto bene d’aver dal canto vostro preso parte alla mia afflizione.</verse>
    <verse number="15">Or voi ancora, o Filippesi, sapete che nel principio dell’evangelo, quando io partii di Macedonia, niuna chiesa mi comunicò nulla, per conto del dare e dell’avere, se non voi soli.</verse>
    <verse number="16">Poichè ancora in Tessalonica mi avete mandato, una e due volte, quel che mi era bisogno.</verse>
    <verse number="17">Non già ch’io ricerchi i doni, anzi ricerco il frutto che abbondi a vostra ragione.</verse>
    <verse number="18">Or io ho ricevuto il tutto, ed abbondo; io son ripieno, avendo ricevuto da Epafrodito ciò che mi è stato mandato da voi, che è un odor soave, un sacrificio accettevole, piacevole a Dio.</verse>
    <verse number="19">Or l’Iddio mio supplirà ogni vostro bisogno, secondo le ricchezze sue in gloria, in Cristo Gesù.</verse>
    <verse number="20">Or all’Iddio, e Padre nostro, sia la gloria ne’ secoli de’ secoli. Amen.</verse>
    <verse number="21">Salutate tutti i santi in Cristo Gesù.</verse>
    <verse number="22">I fratelli che son meco vi salutano; tutti i santi vi salutano, e massimamente quei della casa di Cesare.</verse>
    <verse number="23">La grazia del Signor nostro Gesù Cristo sia con tutti voi. Amen.</verse>
  </chapter>
</book>
