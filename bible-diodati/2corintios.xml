<?xml version="1.0" encoding="UTF-8"?>
<book version="diodati" name="2corintios" chapters="13" verses="257" source="Giovanni Diodati" edition="Bíblia Pédia &amp;copy; 2010" abbrev="2co">
  <chapter number="1">
    <verse number="1">PAOLO, apostolo di Gesù Cristo, per la volontà di Dio; e il fratello Timoteo; alla chiesa di Dio, ch’è in Corinto, con tutti i santi, che sono in tutta l’Acaia;</verse>
    <verse number="2">grazia, e pace a voi, da Dio nostro Padre, e dal Signor Gesù Cristo.</verse>
    <verse number="3">BENEDETTO sia Iddio, e Padre del nostro Signor Gesù Cristo, il Padre delle misericordie, e l’Iddio d’ogni consolazione,</verse>
    <verse number="4">il qual ci consola in ogni nostra afflizione; acciocchè, per la consolazione, con la quale noi stessi siamo da Dio consolati, possiamo consolar coloro che sono in qualunque afflizione.</verse>
    <verse number="5">Perciocchè, come le sofferenze di Cristo abbondano in noi, così ancora per Cristo abbonda la nostra consolazione.</verse>
    <verse number="6">Ora, sia che siamo afflitti, ciò è per la vostra consolazione e salute; sia che altresì siamo consolati, ciò è per la vostra consolazione, la quale opera efficiacemente nel vostro sostenere le medesime sofferenze, le quali ancora noi patiamo.</verse>
    <verse number="7">E la nostra speranza di voi è ferma, sapendo che come siete partecipi delle sofferenze, così ancora sarete partecipi della consolazione.</verse>
    <verse number="8">Perciocchè, fratelli, non vogliamo che ignoriate la nostra afflizione, che ci è avvenuta in Asia: come siamo stati sommamente gravati sopra le nostre forze; talchè siamo stati in gran dubbio, eziandio della vita.</verse>
    <verse number="9">Anzi avevamo già in noi stessi la sentenza della morte; acciocchè noi non ci confidiamo in noi stessi, ma in Dio, il qual risuscita i morti;</verse>
    <verse number="10">il qual ci ha liberati, e libera da un sì gran pericolo di morte; nel quale speriamo che ancora per l’avvenire ce ne libererà;</verse>
    <verse number="11">sovvenendoci ancora voi congiuntamente con l’orazione; acciocchè del beneficio che ci sarà avvenuto per l’orazione di molte persone, grazie sieno rese da molti per noi.</verse>
    <verse number="12">PERCIOCCHÈ questo è il nostro vanto, cioè la testimonianza della nostra coscienza, che in semplicità, e sincerità di Dio, non in sapienza carnale, ma nella grazia di Dio, siam conversati nel mondo, e vie più ancora fra voi.</verse>
    <verse number="13">Perciocchè noi non vi scriviamo altre cose, se non quelle che discernete, ovvero ancora riconoscete;</verse>
    <verse number="14">ed io spero che le riconscerete eziandio infino al fine. Siccome ancora ci avete in parte riconosciuti, che noi siamo il vostro vanto, come altresì voi siete il nostro, il quale avremo nel giorno del Signor nostro Gesù Cristo.</verse>
    <verse number="15">Ed in questa confidanza io voleva innanzi venire a voi, acciocchè aveste una seconda grazia.</verse>
    <verse number="16">E passando da voi, venire in Macedonia; e poi di nuovo di Macedonia venire a voi, e da voi essere accompagnato in Giudea.</verse>
    <verse number="17">Facendo adunque questa deliberazione, ho io usata leggerezza? ovvero, le cose che io delibero, le delibero io secondo la carne, talchè vi sia in me sì, sì; e no, no?</verse>
    <verse number="18">Ora, come Iddio è fedele, la nostra parola inverso voi non è stata sì, e no.</verse>
    <verse number="19">Perciocchè il Figliuol di Dio, Gesù Cristo, che è stato fra voi predicato da noi, cioè da me, da Silvano, e da Timoteo, non è stato sì, e no; ma è stato sì in lui.</verse>
    <verse number="20">Poichè tutte le promesse di Dio sono in lui sì ed Amen; alla gloria di Dio, per noi.</verse>
    <verse number="21">Or colui, che ci conferma con voi in Cristo, e il quale ci ha unti, è Iddio;</verse>
    <verse number="22">il quale ancora ci ha suggellati, e ci ha data l’arra dello Spirito nei cuori nostri.</verse>
    <verse number="23">Or io chiamo Iddio per testimonio sopra l’anima mia, che per risparmiarvi, non sono ancora venuto a Corinto.</verse>
    <verse number="24">(G1-23) Non già che noi signoreggiamo la vostra fede, ma siamo aiutatori della vostra allegrezza: perchè voi state ritti per la fede.</verse>
  </chapter>
  <chapter number="2">
    <verse number="1">Or io avea determinato in me stesso di non venir di nuovo a voi con tristizia.</verse>
    <verse number="2">Perciocchè, se io vi contristo, chi sarà dunque colui che mi rallegrerà, se non colui stesso che sarà stato da me contristato?</verse>
    <verse number="3">E quello stesso vi ho io scritto, acciocchè quando verrò, io non abbia tristezza sopra tristezza da coloro, dai quali io dovea avere allegrezza; confidandomi di tutti voi, che la mia allegrezza è quella di tutti voi.</verse>
    <verse number="4">Perciocchè di grande afflizione, e distretta di cuore, io vi scrissi con molte lagrime; non acciocchè foste contristati, ma acciocchè conosceste la carità, che io ho abbondantissima inverso voi.</verse>
    <verse number="5">E se alcuno ha contristato, non ha contristato me, anzi in parte, per non aggravarlo, voi tutti.</verse>
    <verse number="6">Al tale basta quella riprensione, che gli è stata fatta dalla raunanza.</verse>
    <verse number="7">Talchè, in contrario, più tosto vi convien perdonargli, e consolarlo; che talora quell’uomo non sia assorto dalla troppa tristezza.</verse>
    <verse number="8">Perciò, io vi prego di ratificare inverso lui la carità.</verse>
    <verse number="9">Perciocchè a questo fine ancora vi ho scritto, acciocchè io conosca la prova di voi, se siete ubbidienti ad ogni cosa.</verse>
    <verse number="10">Or a chi voi perdonate alcuna cosa, perdono io ancora; perciocchè io altresì, se ho perdonata cosa alcuna, a chi l’ho perdonata, l’ho fatto per amor vostro, nel cospetto di Cristo, acciocchè noi non siamo soverchiati da Satana.</verse>
    <verse number="11">Perciocchè noi non ignoriamo le sue macchinazioni.</verse>
    <verse number="12">Ora, essendo venuto in Troas per l’Evangelo di Cristo, ed essendomi aperta una porta nel Signore, non ho avuta alcuna requie nello spirito mio, per non avervi trovato Tito, mio fratello.</verse>
    <verse number="13">Anzi, essendomi da loro accommiatato, me ne sono andato in Macedonia.</verse>
    <verse number="14">OR ringraziato sia Iddio, il qual fa che sempre trionfiamo in Cristo, e manifesta per noi in ogni luogo l’odor della sua conoscenza.</verse>
    <verse number="15">Perciocchè noi siamo il buono odore di Cristo a Dio, fra coloro che son salvati, e fra coloro che periscono;</verse>
    <verse number="16">a questi veramente, odor di morte a morte; ma a quelli, odor di vita a vita. E chi è sufficiente a queste cose?</verse>
    <verse number="17">Poichè noi non falsifichiamo la parola di Dio, come molti altri; ma come di sincerità, ma come da parte di Dio, parliamo in Cristo, nel cospetto di Dio.</verse>
  </chapter>
  <chapter number="3">
    <verse number="1">Cominciamo noi di nuovo a raccomandar noi stessi? ovvero, abbiam noi bisogno, come alcuni, di lettere raccomandatorie a voi, o di raccomandatorie da voi?</verse>
    <verse number="2">Voi siete la nostra lettera, scritta ne’ cuori nostri, intesa e letta da tutti gli uomini;</verse>
    <verse number="3">essendo manifesto che voi siete la lettera di Cristo, amministrata da noi; scritta, non con inchiostro, ma con lo Spirito dell’Iddio vivente; non in tavole di pietra, ma nelle tavole di carne del cuore.</verse>
    <verse number="4">Or una tal confidanza abbiamo noi per Cristo presso Iddio.</verse>
    <verse number="5">Non già che siamo da noi stessi sufficienti pure a pensar cosa alcuna, come da noi stessi; ma la nostra sufficienza è da Dio;</verse>
    <verse number="6">il quale ancora ci ha resi sufficienti ad esser ministri del nuovo patto, non di lettera, ma di spirito; poichè la lettera uccide, ma lo spirito vivifica.</verse>
    <verse number="7">Ora, se il ministerio della morte, che non era se non in lettere, scolpito in pietre, fu glorioso, talchè i figliuoli d’Israele non potevano riguardar fiso nel volto di Mosè, per la gloria del suo volto la qual però dovea essere annullata,</verse>
    <verse number="8">come non sarà più tosto con gloria il ministerio dello Spirito?</verse>
    <verse number="9">Perciocchè, se il ministerio della condannazione fu con gloria, molto più abbonderà in gloria il ministerio della giustizia.</verse>
    <verse number="10">Per questo rispetto, ciò che fu glorificato non fu reso glorioso a cagione di questa che è gloria più eccellente.</verse>
    <verse number="11">Perciocchè, se quel che ha da essere annullato fu per gloria; molto maggiormente ha da essere in gloria ciò che ha da durare.</verse>
    <verse number="12">Avendo adunque questa speranza, usiamo gran libertà di parlare.</verse>
    <verse number="13">E non facciamo come Mosè, il quale si metteva un velo su la faccia; acciocchè i figliuoli d’Israele non riguardassero fiso nella fine di quello che avea ad essere annullato.</verse>
    <verse number="14">Ma le lor menti son divenute stupide; poichè sino ad oggi, nella lettura del vecchio testamento, lo stesso velo dimora senza esser rimosso; il quale è annullato in Cristo.</verse>
    <verse number="15">Anzi, infino al dì d’oggi, quando si legge Mosè, il velo è posto sopra il cuor loro.</verse>
    <verse number="16">Ma, quando Israele si sarà convertito al Signore; il velo sarà rimosso.</verse>
    <verse number="17">Or il Signore è quello Spirito; e dove è lo Spirito del Signore, ivi è libertà.</verse>
    <verse number="18">E noi tutti, contemplando a faccia scoperta, come in uno specchio, la gloria del Signore, siam trasformati nella stessa immagine, di gloria, come per lo Spirito del Signore.</verse>
  </chapter>
  <chapter number="4">
    <verse number="1">PERCIÒ, avendo questo ministerio, secondo che ci è stata fatta misericordia, noi non veniam meno dell’animo.</verse>
    <verse number="2">Anzi abbiam rinunziato a’ nascondimenti della vergogna, non camminando con astuzia, e non falsando la parola di Dio; anzi rendendoci approvati noi stessi da ogni coscienza degli uomini, davanti a Dio, per la manifestazion della verità.</verse>
    <verse number="3">Che se il nostro evangelo ancora è coperto, egli è coperto fra coloro che periscono;</verse>
    <verse number="4">fra i quali l’Iddio di questo secolo ha accecate le menti degl’increduli, acciocchè la luce dell’evangelo della gloria di Cristo, il quale è l’immagine dell’invisibile Iddio, non risplenda loro.</verse>
    <verse number="5">Poichè non predichiamo noi stessi, ma Cristo Gesù, il Signore; e noi siamo vostri servitori, per Gesù.</verse>
    <verse number="6">Perciocchè Iddio, che disse che la luce risplendesse dalle tenebre, è quel che ha fatto schiarire il suo splendore ne’ cuori nostri, per illuminarci nella conoscenza della gloria di Dio, che splende sul volto di Gesù Cristo.</verse>
    <verse number="7">Or noi abbiamo questo tesoro in vasi di terra, acciocchè l’eccellenza di questa potenza sia di Dio, e non da noi.</verse>
    <verse number="8">Essendo per ogni maniera afflitti, ma non però ridotti ad estreme distrette; perplessi, ma non però disperati;</verse>
    <verse number="9">perseguiti, ma non però abbandonati; abbattuti, ma non però perduti.</verse>
    <verse number="10">Portando del continuo nel nostro corpo la mortificazione del Signor Gesù; acciocchè ancora si manifesti la vita di Gesù nel nostro corpo.</verse>
    <verse number="11">Poichè noi che viviamo siamo del continuo esposti alla morte per Gesù; acciocchè ancora la vita di Gesù si manifesti nella nostra carne mortale.</verse>
    <verse number="12">Talchè la morte opera in noi, ma la vita in voi.</verse>
    <verse number="13">Ma pure, avendo noi lo stesso spirito della fede, secondo che è scritto: Io ho creduto, perciò ho parlato; noi ancora crediamo, perciò eziandio parliamo.</verse>
    <verse number="14">Sapendo che colui che ha risuscitato il Signor Gesù, risusciterà ancora noi per Gesù, e ci farà comparire con voi.</verse>
    <verse number="15">Perciocchè tutte queste cose son per voi; acciocchè la grazia, essendo abbondata, soprabbondi, per lo ringraziamento di molti, alla gloria di Dio.</verse>
    <verse number="16">PERCIÒ noi non veniam meno dell’animo; ma, benchè il nostro uomo esterno si disfaccia, pur si rinnova l’interno di giorno in giorno.</verse>
    <verse number="17">Perciocchè la leggiera nostra afflizione, che è sol per un momento, ci produce un sopra modo eccellente peso eterno di gloria;</verse>
    <verse number="18">mentre non abbiamo il riguardo fisso alle cose che si veggono, ma a quelle che non si veggono; poichè le cose che si veggono sono sol per un tempo; ma quelle che non si veggono sono eterne.</verse>
  </chapter>
  <chapter number="5">
    <verse number="1">Perciocchè noi sappiamo che, se il nostro terrestre albergo di questa tenda è disfatto, noi abbiamo da Dio un edificio, che è una casa fatta senza opera di mano, eterna ne’ cieli.</verse>
    <verse number="2">Poichè in questa tenda ancora sospiriamo, desiderando d’esser sopravvestiti della nostra abitazione, che è celeste.</verse>
    <verse number="3">Se pur saremo trovati vestiti, e non ignudi.</verse>
    <verse number="4">Perciocchè noi, che siamo in questa tenda, sospiriamo, essendo aggravati; e perciò non desideriamo già d’essere spogliati, ma sopravvestiti; acciocchè ciò che è mortale sia assorbito dalla vita.</verse>
    <verse number="5">Or colui che ci ha formati a questo stesso, è Iddio, il quale ancora ci ha data l’arra dello Spirito.</verse>
    <verse number="6">Noi adunque abbiamo sempre confidanza; e sappiamo che, mentre dimoriamo come forestieri nel corpo, siamo in pellegrinaggio, assenti dal Signore.</verse>
    <verse number="7">Poichè camminiamo per fede, e non per aspetto.</verse>
    <verse number="8">Ma noi abbiamo confidanza, ed abbiamo molto più caro di partire dal corpo, e di andare ad abitar col Signore.</verse>
    <verse number="9">Perciò ancora ci studiamo, e dimorando come forestieri nel corpo, e partendone, d’essergli grati.</verse>
    <verse number="10">Poichè bisogna che noi tutti compariamo davanti al tribunal di Cristo, acciocchè ciascuno riceva la propria retribuzione delle cose ch’egli avrà fatte quand’era nel corpo; secondo ch’egli avrà operato, o bene, o male.</verse>
    <verse number="11">SAPENDO adunque lo spavento del Signore, noi persuadiamo gli uomini, e siamo manifesti a Dio; or io spero che siamo manifesti eziandio alle vostre coscienze.</verse>
    <verse number="12">Perciocchè noi non ci raccomandiamo di nuovo a voi, ma vi diamo cagione di gloriarvi di noi; acciocchè abbiate di che gloriarvi inverso coloro che si gloriano di faccia, e non di cuore.</verse>
    <verse number="13">Imperocchè, se noi siam fuori del senno, lo siamo a Dio; se altresì siamo in buon senno, lo siamo a voi.</verse>
    <verse number="14">Poichè l’amor di Cristo ci possiede.</verse>
    <verse number="15">Avendo fatta questa determinazione: che, se uno è morto per tutti, tutti adunque erano morti; e ch’egli è morto per tutti, acciocchè coloro che vivono non vivano più per l’innanzi a sè stessi, ma a colui che è morto, e risuscitato per loro.</verse>
    <verse number="16">Talchè noi da quest’ora non conosciamo alcuno secondo la carne; e se abbiam conosciuto Cristo secondo la carne, pur ora non lo conosciamo più.</verse>
    <verse number="17">Se adunque alcuno è in Cristo, egli è nuova creatura; le cose vecchie son passate; ecco, tutte le cose son fatte nuove.</verse>
    <verse number="18">Or il tutto è da Dio, che ci ha riconciliati a sè, per Gesù Cristo; e ha dato a noi il ministerio della riconciliazione.</verse>
    <verse number="19">Poichè Iddio ha riconciliato il mondo a sè in Cristo, non imputando agli uomini i lor falli; ed ha posta in noi la parola della riconciliazione.</verse>
    <verse number="20">Noi adunque facciam l’ambasciata per Cristo, come se Iddio esortasse per noi; e vi esortiamo per Cristo: Siate riconciliati a Dio.</verse>
    <verse number="21">Perciocchè egli ha fatto esser peccato per noi colui che non ha conosciuto peccato; acciocchè noi fossimo fatti giustizia di Dio in lui.</verse>
  </chapter>
  <chapter number="6">
    <verse number="1">OR essendo operai nell’opera sua, vi esortiamo ancora che non abbiate ricevuta la grazia di Dio in vano</verse>
    <verse number="2">perciocchè egli dice: Io ti ho esaudito nel tempo accettevole, e ti ho aiutato nel giorno della salute. Ecco ora il tempo accettevole, ecco ora il giorno della salute;</verse>
    <verse number="3">non dando intoppo alcuno in cosa veruna, acciocchè il ministerio non sia vituperato.</verse>
    <verse number="4">Anzi, rendendoci noi stessi approvati in ogni cosa, come ministri di Dio, in molta sofferenza, in afflizioni, in necessità, in distrette,</verse>
    <verse number="5">in battiture, in prigioni, in turbamenti, in travagli, in vigilie, in digiuni;</verse>
    <verse number="6">in purità, in conoscenza, in pazienza, in benignità, in Ispirito Santo, in carità non finta;</verse>
    <verse number="7">in parola di verità, in virtù di Dio, con le armi di giustizia a destra ed a sinistra;</verse>
    <verse number="8">per gloria, e per ignominia; per buona fama, e per infamia;</verse>
    <verse number="9">come seduttori, e pur veraci; come sconosciuti, e pur riconosciuti; come morenti, e pure ecco viviamo; come castigati, ma pure non messi a morte;</verse>
    <verse number="10">come contristati, e pur sempre allegri; come poveri, e pure arricchendo molti; come non avendo nulla, e pur possedendo ogni cosa.</verse>
    <verse number="11">LA nostra bocca è aperta inverso voi, o Corinti; il cuor nostro è allargato.</verse>
    <verse number="12">Voi non siete allo stretto in noi, ma ben siete stretti nelle vostre viscere.</verse>
    <verse number="13">Ora, per far par pari, io parlo come a figliuoli, allargatevi ancora voi.</verse>
    <verse number="14">Non vi accoppiate con gl’infedeli; perciocchè, che partecipazione vi è egli tra la giustizia e l’iniquità? e che comunione vi è egli della luce con le tenebre?</verse>
    <verse number="15">E che armonia vi è egli di Cristo con Belial? o che parte ha il fedele con l’infedele?</verse>
    <verse number="16">E che accordo vi è egli del tempio di Dio con gl’idoli? poichè voi siete il tempio dell’Iddio vivente; siccome Iddio disse: Io abiterò nel mezzo di loro, e camminerò fra loro; e sarò lor Dio, ed essi mi saranno popolo.</verse>
    <verse number="17">Perciò, dipartitevi del mezzo di loro, e separatevene, dice il Signore; e non toccate nulla d’immondo, ed io vi accoglierò;</verse>
    <verse number="18">e vi sarò per padre, e voi mi sarete per figliuoli e per figliuole, dice il Signore Onnipotente.</verse>
  </chapter>
  <chapter number="7">
    <verse number="1">Avendo adunque queste promesse, cari miei, purghiamoci d’ogni contaminazione di carne, e di spirito, compiendo la nostra santificazione nel timor di Dio.</verse>
    <verse number="2">DATECI luogo in voi; noi non abbiam fatto torto ad alcuno, non abbiamo corrotto alcuno, non abbiamo frodato alcuno.</verse>
    <verse number="3">Io non lo dico a vostra condannazione; perciocchè già innanzi ho detto che voi siete ne’ cuori nostri, da morire insieme, e da vivere insieme.</verse>
    <verse number="4">Io ho gran libertà di parlare inverso voi, io ho molto di che gloriarmi di voi; io son ripieno di consolazione, io soprabbondo di letizia in tutta la nostra afflizione.</verse>
    <verse number="5">Perciocchè, essendo noi venuti in Macedonia, la nostra carne non ha avuta requie alcuna; ma siamo stati afflitti in ogni maniera: combattimenti di fuori, spaventi di dentro.</verse>
    <verse number="6">Ma Iddio, che consola gli umiliati, ci ha consolati per la venuta di Tito.</verse>
    <verse number="7">E non sol per la venuta d’esso, ma ancora per la consolazione della quale è stato consolato appresso di voi; rapportandoci la vostra grande affezione, il vostro pianto, il vostro zelo per me; talchè io me ne son molto maggiormente rallegrato.</verse>
    <verse number="8">Perciocchè, benchè io vi abbia contristati per quell’epistola, ora non me ne pento, benchè io me ne fossi pentito; poichè io vedo che quell’epistola, quantunque per un breve tempo, vi ha contristati.</verse>
    <verse number="9">Or mi rallegro, non perchè siate stati contristati, ma perchè siete stati contristati a ravvedimento; perciocchè voi siete stati contristati secondo Iddio, acciocchè in cosa alcuna voi non riceveste alcun danno da noi.</verse>
    <verse number="10">Poichè la tristizia secondo Iddio produce ravvedimento a salute, del quale l’uomo non si pente mai; ma la tristizia del mondo produce la morte.</verse>
    <verse number="11">Perciocchè, ecco, questo stesso fatto che voi siete stati contristati secondo Iddio, quanta premura ha prodotta in voi, qual giustificazione, quale indegnazione, qual timore, qual grande affezione, quale zelo, qual punizione! per ogni maniera voi avete dimostrato che siete puri in quest’affare.</verse>
    <verse number="12">Benchè adunque io vi abbia scritto, io non l’ho fatto, nè per colui che ha fatta l’ingiuria, nè per colui a cui è stata fatta; ma, acciocchè fosse manifestato fra voi, davanti a Dio, lo studio nostro, che noi abbiamo per voi.</verse>
    <verse number="13">Perciò, noi siamo stati consolati; ed oltre alla consolazione che noi abbiamo avuta di voi, vie più ci siam rallegrati per l’allegrezza di Tito, perciocchè il suo spirito è stato ricreato da voi tutti.</verse>
    <verse number="14">Perciocchè, se mi sono presso lui gloriato di voi in cosa alcuna, non sono stato confuso; ma, come vi abbiam parlato in tutte le cose in verità, così ancora ciò di che ci eravamo gloriati a Tito si è trovato verità.</verse>
    <verse number="15">Laonde ancora egli è vie più sviscerato inverso voi, quando si ricorda dell’ubbidienza di voi tutti, come l’avete ricevuto con timore, e tremore.</verse>
    <verse number="16">Io mi rallegro adunque che in ogni cosa io mi posso confidar di voi.</verse>
  </chapter>
  <chapter number="8">
    <verse number="1">ORA, fratelli, noi vi facciamo assapere la grazia di Dio, ch’è stata data nelle chiese della Macedonia;</verse>
    <verse number="2">cioè: che in molta prova d’afflizione, l’abbondanza della loro allegrezza, e la lor profonda povertà è abbondata nelle ricchezze della loro liberalità.</verse>
    <verse number="3">Poichè, secondo il poter loro, io ne rendo testimonianza, anzi, sopra il poter loro, sono stati volonterosi.</verse>
    <verse number="4">Pregandoci, con molti conforti, d’accettar la grazia, e la comunione di questa sovvenzione che è per li santi.</verse>
    <verse number="5">Ed hanno fatto, non solo come speravamo; ma imprima si son donati loro stessi al Signore; ed a noi, per la volontà di Dio.</verse>
    <verse number="6">Talchè noi abbiamo esortato Tito che, come innanzi ha cominciato, così ancora compia eziandio presso voi questa grazia.</verse>
    <verse number="7">Ma, come voi abbondate in ogni cosa, in fede, e in parola, ed in conoscenza, e in ogni studio, e nella carità vostra inverso noi; fate che abbondiate ancora in questa grazia.</verse>
    <verse number="8">Io non lo dico per comandamento; ma per lo studio degli altri, facendo prova ancora della schiettezza della vostra carità.</verse>
    <verse number="9">Perciocchè voi sapete la grazia del Signor nostro Gesù Cristo, come, essendo ricco, si è fatto povero per voi; acciocchè voi arricchiste per la sua povertà.</verse>
    <verse number="10">E do consiglio in questo; perciocchè questo è utile a voi, i quali non soltanto avete cominciato a fare, ma già ne avevate l’intenzione, fin dall’anno passato.</verse>
    <verse number="11">Ora, compiete dunque eziandio il fare; acciocchè, come vi è stata la prontezza del volere, così ancora vi sia il compiere secondo il vostro avere.</verse>
    <verse number="12">Perciocchè, se vi è la prontezza dell’animo, uno è accettevole secondo ciò ch’egli ha, e non secondo ciò ch’egli non ha.</verse>
    <verse number="13">Poichè questo non si fa acciocchè vi sia alleggiamento per altri, ed aggravio per voi; ma, per far par pari, al tempo presente le vostra abbondanza sarà impiegata a sovvenire alla loro inopia.</verse>
    <verse number="14">Acciocchè altresì la loro abbondanza sia impiegata a sovvenire alla vostra inopia; affinchè vi sia ugualità; secondo che è scritto:</verse>
    <verse number="15">Chi ne avea raccolto assai, non n’ebbe di soverchio; e chi poco, non n’ebbe mancamento.</verse>
    <verse number="16">Ora, ringraziato sia Iddio, che ha messo nel cuor di Tito lo stesso studio per voi.</verse>
    <verse number="17">Poichè egli ha accettata l’esortazione; e in gran diligenza si è volonterosamente messo in cammino, per andare a voi.</verse>
    <verse number="18">Or noi abbiam mandato con lui questo fratello, la cui lode nell’evangelo è per tutte le chiese.</verse>
    <verse number="19">E non sol questo; ma ancora è stato dalle chiese eletto, per esser nostro compagno di viaggio con questa sovvenzione, ch’è da noi amministrata alla gloria del Signore stesso, ed al servigio della prontezza dell’animo vostro;</verse>
    <verse number="20">schivando noi questo: che niuno ci biasimi in quest’abbondanza, che è da noi amministrata;</verse>
    <verse number="21">procurando cose oneste, non solo nel cospetto del Signore, ma ancora nel cospetto degli uomini.</verse>
    <verse number="22">Or noi abbiam mandato con loro questo nostro fratello, il quale abbiamo spesse volte, in molte cose, sperimentato esser diligente, ed ora lo è molto più, per la molta confidanza che si ha di voi.</verse>
    <verse number="23">Quant’è a Tito, egli è mio consorte, e compagno d’opera inverso voi; quant’è a’ fratelli, sono apostoli delle chiese, gloria di Cristo.</verse>
    <verse number="24">Dimostrate adunque inverso loro, nel cospetto delle chiese, la prova della vostra carità, e di ciò che ci gloriamo di voi.</verse>
  </chapter>
  <chapter number="9">
    <verse number="1">Perciocchè della sovvenzione, che è per i santi, mi è soverchio scrivervene.</verse>
    <verse number="2">Poichè io conosco la prontezza dell’animo vostro, per la quale io mi glorio di voi presso i Macedoni, dicendo che l’Acaia è pronta fin dall’anno passato; e lo zelo da parte vostra ne ha provocati molti.</verse>
    <verse number="3">Or io ho mandati questi fratelli, acciocchè il nostro vanto di voi non riesca vano in questa parte; affinchè, come io dissi, siate presti.</verse>
    <verse number="4">Che talora, se, quando i Macedoni saranno venuti meco, non vi trovano presti, non siamo svergognati noi per non dir voi, in questa ferma confidanza del nostro vanto.</verse>
    <verse number="5">Perciò ho reputato necessario d’esortare i fratelli, che vadano innanzi a voi, e prima dieno compimento alla già significata vostra benedizione; acciocchè sia presta, pur come benedizione, e non avarizia.</verse>
    <verse number="6">Or questo è ciò che è detto: Chi semina scarsamente, mieterà altresì scarsamente; e chi semina liberalmente, mieterà altresì in benedizione.</verse>
    <verse number="7">Ciascuno faccia come è deliberato nel cuor suo, non di mala voglia, nè per necessità; perciocchè Iddio ama un donatore allegro.</verse>
    <verse number="8">Or Iddio è potente, da fare abbondare in voi ogni grazia; acciocchè, avendo sempre ogni sufficienza in ogni cosa, voi abbondiate in ogni buona opera;</verse>
    <verse number="9">siccome è scritto: Egli ha sparso, egli ha donato a’ poveri; la sua giustizia dimora in eterno.</verse>
    <verse number="10">Or colui che fornisce di semenza il seminatore, e di pane da mangiare, ve ne fornisca altresì, e moltiplichi la vostra semenza, ed accresca i frutti della vostra giustizia;</verse>
    <verse number="11">in maniera che del tutto siate arricchiti ad ogni liberalità, la quale per noi produce rendimento di grazie a Dio.</verse>
    <verse number="12">Poichè l’amministrazione di questo servigio sacro non solo supplisce le necessità de’ santi, ma ancora ridonda inverso Iddio per molti ringraziamenti.</verse>
    <verse number="13">In quanto che, per la prova di questa somministrazione, glorificano Iddio, di ciò che vi sottoponete alla confessione dell’evangelo di Cristo, e comunicate liberalmente con loro, e con tutti.</verse>
    <verse number="14">E con le loro orazioni per voi vi dimostrano singolare affezione per l’eccellente grazia di Dio sopra voi.</verse>
    <verse number="15">Or ringraziato sia Iddio del suo ineffabile dono.</verse>
  </chapter>
  <chapter number="10">
    <verse number="1">OR io Paolo vi esorto per la benignità, e mansuetudine di Cristo; io dico, che fra voi presente in persona ben sono umile; ma, assente, sono ardito inverso voi.</verse>
    <verse number="2">E vi prego che, essendo presente, non mi convenga procedere animosamente con quella confidanza, per la quale son reputato audace, contro ad alcuni che fanno stima di noi, come se camminassimo secondo la carne.</verse>
    <verse number="3">Poichè, camminando nella carne, non guerreggiamo secondo la carne</verse>
    <verse number="4">perciocchè le armi della nostra guerra non son carnali, ma potenti a Dio alla distruzione delle fortezze,</verse>
    <verse number="5">sovvertendo i discorsi, ed ogni altezza che si eleva contro alla conoscenza di Dio; e cattivando ogni mente all’ubbidienza di Cristo.</verse>
    <verse number="6">Ed avendo presta in mano la punizione d’ogni disubbidienza, quando la vostra ubbidienza sarà compiuta.</verse>
    <verse number="7">Riguardate voi alle cose che sono in apparenza? se alcuno si confida in sè stesso d’esser di Cristo, reputi altresì da sè medesimo questo: che, siccome egli è di Cristo, così ancora noi siam di Cristo.</verse>
    <verse number="8">Perciocchè, benchè io mi gloriassi ancora alquanto più della nostra podestà, che il Signore ci ha data, ed edificazione, e non a distruzion vostra, io non ne sarei svergognato.</verse>
    <verse number="9">Ora, non facciasi stima di me, come se vi spaventassi per lettere.</verse>
    <verse number="10">Perciocchè, ben sono, dice alcuno, le lettere gravi e forti; ma la presenza del corpo è debole, e la parola dispregevole.</verse>
    <verse number="11">Il tale reputi questo: che, quali siamo assenti, in parola, per lettere; tali saremo ancora presenti, in fatti.</verse>
    <verse number="12">Perciocchè noi non osiamo aggiungerci, nè paragonarci con alcuni di coloro che si raccomandano loro stessi; ma essi, misurandosi per sè stessi, e paragonandosi con sè stessi, non hanno alcuno intendimento.</verse>
    <verse number="13">Ma, quant’è a noi, non ci glorieremo all’infinito; anzi, secondo la misura del limite che Iddio ci ha spartito come misura del nostro lavoro, ci glorieremo d’esser pervenuti infino a voi.</verse>
    <verse number="14">Perciocchè noi non ci distendiamo oltre il convenevole, come se non fossimo pervenuti infino a voi; poichè siam pervenuti eziandio fino a voi nella predicazione dell’evangelo di Cristo;</verse>
    <verse number="15">non gloriandoci all’infinito delle fatiche altrui; ma avendo speranza, che crescendo la fede vostra, saremo in voi abbondantemente magnificati, secondo i limiti assegnatici.</verse>
    <verse number="16">Ed anche che noi evangelizzeremo ne’ luoghi, che son di là da voi; e non ci glorieremo nei limiti assegnati ad altrui, di cose preparate per altri.</verse>
    <verse number="17">Ora, chi si gloria, gloriisi nel Signore.</verse>
    <verse number="18">Poichè, non colui che raccomanda sè stesso è approvato, ma colui che il Signore raccomanda.</verse>
  </chapter>
  <chapter number="11">
    <verse number="1">OH quanto desidererei che voi comportaste un poco la mia follia! ma sì, comportatemi.</verse>
    <verse number="2">Poichè io son geloso di voi d’una gelosia di Dio; perciocchè io vi ho sposati ad un marito, per presentare una casta vergine a Cristo.</verse>
    <verse number="3">Ma io temo che come il serpente sedusse Eva, con la sua astuzia; così talora le vostre menti non sieno corrotte, e sviate dalla semplicità che deve essere inverso Cristo.</verse>
    <verse number="4">Perciocchè se uno viene a voi a predicarvi un altro Gesù che noi non abbiam predicato, o se voi da esso ricevete un altro Spirito che non avete ricevuto, o un vangelo diverso da quello che avete accettato; voi lo tollerate.</verse>
    <verse number="5">Or io stimo di non essere stato da niente meno di cotesti apostoli sommi.</verse>
    <verse number="6">Che se pur sono idiota nel parlare, non lo son già nella conoscenza; anzi, del tutto siamo stati manifestati presso voi in ogni cosa.</verse>
    <verse number="7">Ho io commesso peccato, in ciò che mi sono abbassato me stesso, acciocchè voi foste innalzati? inquanto che gratuitamente vi ho evangelizzato l’evangelo di Dio?</verse>
    <verse number="8">Io ho predate le altre chiese, prendendo salario per servire a voi.</verse>
    <verse number="9">Ed anche, essendo appresso di voi, ed avendo bisogno, non sono stato grave ad alcuno; perciocchè i fratelli, venuti di Macedonia, hanno supplito al mio bisogno; ed in ogni cosa mi son conservato senza esservi grave, ed anche per l’avvenire mi conserverò.</verse>
    <verse number="10">La verità di Cristo è in me, che questo vanto non sarà turato in me nelle contrade dell’Acaia.</verse>
    <verse number="11">Perchè? forse perciocchè io non v’amo? Iddio lo sa.</verse>
    <verse number="12">Anzi ciò che io fo, lo farò ancora, per toglier l’occasione a coloro che desiderano occasione; acciocchè in ciò che si gloriano sieno trovati quali noi ancora.</verse>
    <verse number="13">Perciocchè tali falsi apostoli sono operai frodolenti, trasformandosi in apostoli di Cristo.</verse>
    <verse number="14">E non è maraviglia; perciocchè Satana stesso si trasforma in angelo di luce.</verse>
    <verse number="15">Ei non è dunque gran cosa, se i suoi ministri ancora si trasformano in ministri di giustizia; de’ quali la fine sarà secondo le loro opere.</verse>
    <verse number="16">IO lo dico di nuovo: Niuno mi stimi esser pazzo; se no, ricevetemi eziandio come pazzo; acciocchè io ancora mi glorii un poco.</verse>
    <verse number="17">Ciò ch’io ragiono in questa ferma confidanza di vanto, non lo ragiono secondo il Signore, ma come in pazzia.</verse>
    <verse number="18">Poichè molti si gloriano secondo la carne, io ancora mi glorierò.</verse>
    <verse number="19">Poichè voi, così savi, volentieri comportate i pazzi.</verse>
    <verse number="20">Perciocchè, se alcuno vi riduce in servitù, se alcuno vi divora, se alcuno prende, se alcuno s’innalza, se alcuno vi percuote in sul volto, voi lo tollerate.</verse>
    <verse number="21">Io lo dico a nostro vituperio, noi siamo stati deboli; e pure, in qualunque cosa alcuno si vanta, io lo dico in pazzia, mi vanto io ancora.</verse>
    <verse number="22">Sono eglino Ebrei? io ancora; sono eglino Israeliti? io ancora; sono eglino progenie di Abrahamo? io ancora.</verse>
    <verse number="23">Sono eglino ministri di Cristo? io parlo da pazzo, io lo son più di loro; in travagli molto più; in battiture senza comparazione più; in prigioni molto più; in morti molte volte più.</verse>
    <verse number="24">Da’ Giudei ho ricevute cinque volte quaranta battiture meno una.</verse>
    <verse number="25">Io sono stato battuto di verghe tre volte, sono stato lapidato una volta, tre volte ho rotto in mare, ho passato un giorno ed una notte nell’abisso.</verse>
    <verse number="26">Spesse volte sono stato in viaggi, in pericoli di fiumi, in pericoli di ladroni, in pericoli della mia nazione, in pericoli da’ Gentili, in pericoli in città, in pericoli in solitudine, in pericoli in mare, in pericoli fra falsi fratelli;</verse>
    <verse number="27">in fatica, e travaglio; sovente in veglie, in fame, ed in sete; in digiuni spesse volte; in freddo, e nudità.</verse>
    <verse number="28">Oltre alle cose che son di fuori, ciò che si solleva tuttodì contro a me, è la sollecitudine per tutte le chiese.</verse>
    <verse number="29">Chi è debole, ch’io ancora non sia debole? chi è scandalezzato, ch’io non arda?</verse>
    <verse number="30">Se convien gloriarsi, io mi glorierò delle cose della mia debolezza.</verse>
    <verse number="31">Iddio e Padre del nostro Signor Gesù Cristo, il quale è benedetto in eterno, sa ch’io non mento.</verse>
    <verse number="32">In Damasco, il governatore del re Areta avea poste guardie nella città de’ Damasceni, volendomi pigliare;</verse>
    <verse number="33">ma io fui calato dal muro per una finestra, in una sporta; e così scampai dalle sue mani.</verse>
  </chapter>
  <chapter number="12">
    <verse number="1">CERTO, il gloriarmi non mi è spediente; nondimeno io verrò alle visioni e rivelazioni del Signore.</verse>
    <verse number="2">Io conosco un uomo in Cristo, il quale, son già passati quattordici anni, fu rapito se fu col corpo, o senza il corpo, io nol so, Iddio il sa fino al terzo cielo.</verse>
    <verse number="3">E so che quel tal uomo se fu col corpo, o senza il corpo, io nol so, Iddio il sa</verse>
    <verse number="4">fu rapito in paradiso, e udì parole ineffabili, le quali non è lecito ad uomo alcuno di proferire.</verse>
    <verse number="5">Io mi glorierò di quel tale; ma non mi glorierò di me stesso, se non nelle mie debolezze.</verse>
    <verse number="6">Perciocchè, benchè io volessi gloriarmi, non però sarei pazzo; poichè direi verità; ma io me ne rimango, acciocchè niuno stimi di me sopra ciò ch’egli mi vede essere, ovvero ode da me.</verse>
    <verse number="7">Ed anche, acciocchè io non m’innalzi sopra modo per l’eccellenza delle rivelazioni, mi è stato dato uno stecco nella carne, un angelo di Satana, per darmi delle guanciate; acciocchè io non m’innalzi sopra modo.</verse>
    <verse number="8">Per la qual cosa ho pregato tre volte il Signore, che quello si dipartisse da me.</verse>
    <verse number="9">Ma egli mi ha detto: La mia grazia ti basta; perciocchè la mia virtù si adempie in debolezza. Perciò molto volentieri mi glorierò più tosto nelle mie debolezze, acciocchè la virtù di Cristo mi ripari.</verse>
    <verse number="10">Perciò, io mi diletto in debolezze, in ingiurie, in necessità, in persecuzioni, in distrette per Cristo; perciocchè, quando io sono debole, allora son forte.</verse>
    <verse number="11">IO son divenuto pazzo, gloriandomi; voi mi ci avete costretto; poichè da voi doveva io essere commendato; perciocchè io non sono stato da nulla meno di cotesti apostoli sommi, benchè io non sia niente.</verse>
    <verse number="12">Certo i segni dell’apostolo sono stati messi in opera fra voi, in ogni sofferenza; in segni, e prodigi, e potenti operazioni.</verse>
    <verse number="13">Perciocchè, in che siete voi stati da meno delle altre chiese, se non ch’io non vi sono stato grave? perdonatemi questo torto.</verse>
    <verse number="14">Ecco, questa è la terza volta ch’io son pronto a venire a voi, e non vi sarò grave; perchè io non cerco i vostri beni, ma voi; perciocchè i figliuoli non debbono far tesoro a’ padri ed alle madri, ma i padri e le madri ai figliuoli.</verse>
    <verse number="15">E quant’è a me, molto volentieri spenderò, anzi sarò speso per le anime vostre; quantunque, amandovi io sommamente, sia meno amato.</verse>
    <verse number="16">Ora, sia pur così ch’io non vi abbia gravati; ma forse, essendo astuto, vi ho presi per frode.</verse>
    <verse number="17">Ho io, per alcun di coloro che ho mandati a voi, fatto profitto di voi?</verse>
    <verse number="18">Io ho pregato Tito, ed ho con lui mandato questo fratello. Tito ha egli fatto profitto di voi? non siamo noi camminati d’un medesimo spirito, per medesime pedate?</verse>
    <verse number="19">PENSATE voi di nuovo, che noi ci giustifichiamo presso a voi? noi parliamo davanti a Dio, in Cristo; e tutto ciò, diletti, per la vostra edificazione.</verse>
    <verse number="20">Perciocchè io temo che talora, quando io verrò, io non vi trovi quali io vorrei; e ch’io altresì sia da voi ritrovato quale voi non vorreste; che talora, non vi sieno contese, gelosie, ire, risse, detrazioni, bisbigli, gonfiamenti, tumulti.</verse>
    <verse number="21">E che, essendo di nuovo venuto, l’Iddio mio non m’umilii presso voi; e ch’io non pianga molti di coloro che innanzi hanno peccato, e non si son ravveduti dell’immondizia, e della fornicazione, e della dissoluzione che hanno commessa.</verse>
  </chapter>
  <chapter number="13">
    <verse number="1">Ecco, questa è la terza volta ch’io vengo a voi; ogni parola è confermata per la bocca di due, o di tre testimoni.</verse>
    <verse number="2">Già l’ho detto innanzi tratto, e lo dico ancora, come presente; anzi, essendo assente, ora scrivo a coloro che hanno innanzi peccato, e tutti gli altri: che se io vengo di nuovo, non risparmierò alcuno.</verse>
    <verse number="3">Poichè voi cercate la prova di Cristo che parla in me, il quale inverso voi non è debole, ma è potente in voi.</verse>
    <verse number="4">Perciocchè, se egli è stato crocifisso per debolezza, pur vive egli per la potenza di Dio; perciocchè ancora noi siam deboli in lui, ma viveremo con lui, per la potenza di Dio, inverso voi.</verse>
    <verse number="5">Provate voi stessi, se siete nella fede; fate sperienza di voi stessi; non vi riconoscete voi stessi, che Gesù Cristo è in voi? se già non siete riprovati.</verse>
    <verse number="6">Ed io spero che voi riconoscerete che noi non siam riprovati.</verse>
    <verse number="7">Or io prego Iddio che voi non facciate alcun male; non acciocchè noi appaiamo approvati, ma acciocchè voi facciate quel che è bene, e noi siamo come riprovati.</verse>
    <verse number="8">Perciocchè noi non possiam nulla contro alla verità, ma tutto ciò che possiamo è per la verità.</verse>
    <verse number="9">Poichè ci rallegriamo quando siam deboli, e voi siete forti; ma ben desideriamo ancora questo, cioè il vostro intiero ristoramento.</verse>
    <verse number="10">Perciò, io scrivo queste cose, essendo assente; acciocchè, essendo presente, io non proceda rigidamente, secondo la podestà, la quale il Signore mi ha data, a edificazione, e non a distruzione.</verse>
    <verse number="11">Nel rimanente, fratelli, rallegratevi, siate ristorati, siate consolati, abbiate un medesimo sentimento, e state in pace;</verse>
    <verse number="12">(G13-11) e l’Iddio della carità, e della pace sarà con voi.</verse>
    <verse number="13">(G13-12) Salutatevi gli uni gli altri con un santo bacio; tutti i santi vi salutano.</verse>
    <verse number="14">(G13-13) La grazia del Signor Gesù Cristo, e la carità di Dio, e la comunione dello Spirito Santo, sia con tutti voi. Amen.</verse>
  </chapter>
</book>
