<?xml version="1.0" encoding="UTF-8"?>
<book version="diodati" name="1corintios" chapters="16" verses="437" source="Giovanni Diodati" edition="Bíblia Pédia &amp;copy; 2010" abbrev="1co">
  <chapter number="1">
    <verse number="1">PAOLO, chiamato ad essere apostolo di Gesù Cristo, per la volontà di Dio, e il fratello Sostene;</verse>
    <verse number="2">alla chiesa di Dio, la quale è in Corinto, a’ santificati in Gesù Cristo, chiamati santi; insieme con tutti coloro, i quali in qualunque luogo invocano il nome di Gesù Cristo, Signor di loro, e di noi;</verse>
    <verse number="3">grazia, e pace a voi, da Dio, nostro Padre, e dal Signor Gesù Cristo.</verse>
    <verse number="4">Io del continuo rendo grazie di voi all’Iddio mio, per la grazia di Dio che vi è stata data in Cristo Gesù.</verse>
    <verse number="5">Perciocchè in lui siete stati arricchiti in ogni cosa, in ogni dono di parola, e in ogni conoscenza;</verse>
    <verse number="6">secondo che la testimonianza di Cristo è stata confermata fra voi.</verse>
    <verse number="7">Talchè non vi manca dono alcuno, aspettando la manifestazione del Signor nostro Gesù Cristo;</verse>
    <verse number="8">il quale eziandio vi confermerà infino al fine, acciocchè siate senza colpa nel giorno del nostro Signor Gesù Cristo.</verse>
    <verse number="9">Fedele è Iddio, dal quale siete stati chiamati alla comunione del suo Figliuolo Gesù Cristo, nostro Signore.</verse>
    <verse number="10">ORA, fratelli, io vi esorto, per lo nome del nostro Signor Gesù Cristo, che abbiate tutti un medesimo parlare, e che non vi sieno fra voi scismi; anzi che siate uniti insieme in una medesima mente, e in un medesimo sentire.</verse>
    <verse number="11">Perciocchè, fratelli miei, mi è stato di voi significato da que’ di casa Cloe, che vi son fra voi delle contenzioni.</verse>
    <verse number="12">Or questo voglio dire, che ciascun di voi dice: Io son di Paolo, ed io di Apollo, ed io di Cefa ed io di Cristo.</verse>
    <verse number="13">Cristo è egli diviso? Paolo è egli stato crocifisso per voi? ovvero siete voi stati battezzati nel nome di Paolo?</verse>
    <verse number="14">Io ringrazio Iddio, che io non ho battezzato alcun di voi, fuori che Crispo e Gaio;</verse>
    <verse number="15">acciocchè alcuno non dica ch’io abbia battezzato nel mio nome.</verse>
    <verse number="16">Ho battezzata ancora la famiglia di Stefana; nel rimanente, non so se ho battezzato alcun altro.</verse>
    <verse number="17">PERCIOCCHÈ Cristo non mi ha mandato per battezzare, ma per evangelizzare; non in sapienza di parlare, acciocchè la croce di Cristo non sia resa vana.</verse>
    <verse number="18">Perciocchè la parola della croce è ben pazzia a coloro che periscono; ma a noi, che siam salvati, è la potenza di Dio.</verse>
    <verse number="19">Poichè egli è scritto: Io farò perir la sapienza dei savi, ed annullerò l’intendimento degl’intendenti.</verse>
    <verse number="20">Dov’è alcun savio? dov’è alcuno scriba? dov’è alcun ricercatore di questo secolo? non ha Iddio resa pazza la sapienza di questo mondo?</verse>
    <verse number="21">Perciocchè, poichè nella sapienza di Dio, il mondo non ha conosciuto Iddio per la sapienza, è piaciuto a Dio di salvare i credenti per la pazzia della predicazione.</verse>
    <verse number="22">Poichè e i Giudei chieggono segno, e i Greci cercano sapienza.</verse>
    <verse number="23">Ma noi predichiamo Cristo crocifisso, che è scandalo a’ Giudei, e pazzia a’ Greci.</verse>
    <verse number="24">Ma a coloro che son chiamati, Giudei e Greci, noi predichiam Cristo, potenza di Dio, e sapienza di Dio.</verse>
    <verse number="25">Poichè la pazzia di Dio è più savia che gli uomini, e la debolezza di Dio più forte che gli uomini.</verse>
    <verse number="26">Perciocchè, fratelli, vedete la vostra vocazione; che non siete molti savi secondo la carne, non molti potenti, non molti nobili.</verse>
    <verse number="27">Anzi Iddio ha scelte le cose pazze del mondo, per isvergognare le savie. E Iddio ha scelte le cose deboli del mondo, per isvergognare le forti.</verse>
    <verse number="28">E Iddio ha scelte le cose ignobili del mondo, e le cose spregevoli, e le cose che non sono, per ridurre al niente quelle che sono.</verse>
    <verse number="29">Acciocchè niuna carne si glorii nel cospetto di Dio.</verse>
    <verse number="30">Or da lui voi siete in Cristo Gesù, il quale ci è stato fatto da Dio sapienza, e giustizia, e santificazione, e redenzione;</verse>
    <verse number="31">acciocchè, siccome è scritto: Chi si gloria, si glorii nel Signore.</verse>
  </chapter>
  <chapter number="2">
    <verse number="1">ED io, fratelli, quando venni a voi, venni, non con eccellenza di parlare, o di sapienza, annunziandovi la testimonianza di Dio.</verse>
    <verse number="2">Perciocchè io non mi era proposto di sapere altro fra voi, se non Gesù Cristo, ed esso crocifisso.</verse>
    <verse number="3">Ed io sono stato presso di voi con debolezza, e con timore, e gran tremore.</verse>
    <verse number="4">E la mia parola, e la mia predicazione non è stata con parole persuasive dell’umana sapienza; ma con dimostrazione di Spirito e di potenza.</verse>
    <verse number="5">Acciocchè la vostra fede non sia in sapienza d’uomini, ma in potenza di Dio.</verse>
    <verse number="6">Or noi ragioniamo sapienza fra gli uomini compiuti; ed una sapienza, che non è di questo secolo, nè de’ principi di questo secolo, i quali son ridotti al niente.</verse>
    <verse number="7">Ma ragioniamo in misterio la sapienza di Dio occulta, la quale Iddio ha innanzi i secoli determinata a nostra gloria.</verse>
    <verse number="8">La quale niuno de’ principi di questo secolo ha conosciuta; perciocchè, se l’avessero conosciuta, non avrebbero crocifisso il Signor della gloria.</verse>
    <verse number="9">Ma egli è come è scritto: Le cose che occhio non ha vedute, ed orecchio non ha udite, e non son salite in cuor d’uomo, son quelle che Iddio ha preparate a quelli che l’amano.</verse>
    <verse number="10">Ma Iddio le ha rivelate a noi per lo suo Spirito; perciocchè lo Spirito investiga ogni cosa, eziandio le cose profonde di Dio.</verse>
    <verse number="11">Perciocchè, fra gli uomini, chi conosce le cose dell’uomo, se non lo spirito dell’uomo, che’ è in lui? così ancora, niuno conosce le cose di Dio, se non lo Spirito di Dio.</verse>
    <verse number="12">Or noi abbiam ricevuto, non lo spirito del mondo, ma lo Spirito, il quale è da Dio; acciocchè conosciamo le cose che ci sono state donate da Dio.</verse>
    <verse number="13">Le quali ancora ragioniamo, non con parole insegnate della sapienza umana, ma insegnate dallo Spirito Santo; adattando cose spirituali a cose spirituali.</verse>
    <verse number="14">Or l’uomo animale non comprende le cose dello Spirito di Dio, perciocchè gli sono pazzia, e non le può conoscere; perchè si giudicano spiritualmente.</verse>
    <verse number="15">Ma lo spirituale giudica d’ogni cosa, ed egli non è giudicato da alcuno.</verse>
    <verse number="16">Perciocchè, chi ha conosciuto la mente del Signore, per poterlo ammaestrare? or noi abbiamo la mente di Cristo.</verse>
  </chapter>
  <chapter number="3">
    <verse number="1">OR io, fratelli, non ho potuto parlare a voi, come a spirituali, anzi vi ho parlato come a carnali, come a fanciulli in Cristo.</verse>
    <verse number="2">Io vi ho dato a bere del latte, e non vi ho dato del cibo, perciocchè voi non potevate ancora portarlo; anzi neppure ora potete, perchè siete carnali.</verse>
    <verse number="3">Imperocchè, poichè fra voi vi è invidia, e contenzione, e divisioni, non siete voi carnali, e non camminate voi secondo l’uomo?</verse>
    <verse number="4">Perciocchè, quando l’uno dice: Quant’è a me, io son di Paolo; e l’altro: Ed io d’Apollo; non siete voi carnali?</verse>
    <verse number="5">Chi è adunque Paolo? e chi è Apollo? se non ministri, per i quali voi avete creduto, e ciò secondo che il Signore ha dato a ciascuno?</verse>
    <verse number="6">Io ho piantato, Apollo ha adacquato, ma Iddio ha fatto crescere.</verse>
    <verse number="7">Talchè, nè colui che pianta, nè colui che adacqua, non è nulla; ma non vi è altri che Iddio, il quale fa crescere.</verse>
    <verse number="8">Ora, e colui che pianta, e colui che adacqua, sono una medesima cosa; e ciascuno riceverà il suo proprio premio, secondo la sua fatica.</verse>
    <verse number="9">POICHÈ noi siamo operai nell’opera di Dio; voi siete il campo di Dio, l’edificio di Dio.</verse>
    <verse number="10">Io, secondo la grazia di Dio che mi è stata data, come savio architetto, ho posto il fondamento, ed altri edifica sopra; ora ciascun riguardi come egli edifica sopra.</verse>
    <verse number="11">Perciocchè niuno può porre altro fondamento che quello ch’è stato posto, il quale è Gesù Cristo.</verse>
    <verse number="12">Ora, se alcuno edifica sopra questo fondamento oro, argento, pietre preziose, ovvero legno, fieno, stoppia,</verse>
    <verse number="13">l’opera di ciascuno sarà manifestata; perciocchè il giorno la paleserà; poichè ha da esser manifestata per fuoco; e il fuoco farà la prova qual sia l’opera di ciascuno.</verse>
    <verse number="14">Se l’opera d’alcuno, la quale egli abbia edificata sopra il fondamento, dimora, egli ne riceverà premio.</verse>
    <verse number="15">Se l’opera d’alcuno è arsa, egli farà perdita; ma egli sarà salvato, per modo però, che sarà come per fuoco.</verse>
    <verse number="16">Non sapete voi che siete il tempio di Dio, e che lo Spirito di Dio abita in voi?</verse>
    <verse number="17">Se alcuno guasta il tempio di Dio, Iddio guasterà lui; perciocchè il tempio del Signore è santo, il quale siete voi.</verse>
    <verse number="18">Niuno inganni sè stesso; se alcuno fra voi si pensa esser savio in questo secolo, divenga pazzo, acciocchè diventi savio.</verse>
    <verse number="19">Perciocchè la sapienza di questo mondo è pazzia presso Iddio; poichè è scritto: Egli è quel che prende i savi nella loro astuzia.</verse>
    <verse number="20">Ed altrove: Il Signore conosce i pensieri de’ savi, e sa che son vani.</verse>
    <verse number="21">Perciò, niuno si glorii negli uomini, perciocchè ogni cosa è vostra.</verse>
    <verse number="22">E Paolo, ed Apollo, e Cefa, e il mondo, e la vita, e la morte, e le cose presenti, e le cose future; ogni cosa è vostra.</verse>
    <verse number="23">E voi siete di Cristo, e Cristo è di Dio.</verse>
  </chapter>
  <chapter number="4">
    <verse number="1">COSÌ faccia l’uomo stima di noi, come di ministri di Cristo, e di dispensatori de’ misteri di Dio.</verse>
    <verse number="2">Ma nel resto ei si richiede ne’ dispensatori, che ciascuno sia trovato fedele.</verse>
    <verse number="3">Ora, quant’è a me, io tengo per cosa minima d’esser giudicato da voi, o da alcun giudicio umano; anzi, non pur mi giudico me stesso.</verse>
    <verse number="4">Perciocchè non mi sento nella coscienza colpevole di cosa alcuna; tuttavolta, non per questo sono giustificato; ma il Signore è quel che mi giudica.</verse>
    <verse number="5">Perciò, non giudicate di nulla innanzi al tempo, finchè sia venuto il Signore, il quale metterà in luce le cose occulte delle tenebre, e manifesterà i consigli de’ cuori; e allora ciascuno avrà la sua lode da Dio.</verse>
    <verse number="6">ORA, fratelli, io ho rivolte queste cose, per una cotal maniera di parlare, in me, e in Apollo, per amor vostro, acciocchè impariate in noi a non esser savi sopra ciò ch’è scritto; affin di non gonfiarvi l’un per l’altro contro ad altrui.</verse>
    <verse number="7">Perciocchè, chi ti discerne? e che hai tu che tu non lo abbi ricevuto? e se pur tu l’hai ricevuto, perchè ti glorii, come non avendolo ricevuto?</verse>
    <verse number="8">Già siete saziati, già siete arricchiti, già siete divenuti re senza noi; e fosse pur così, che voi foste divenuti re, acciocchè noi ancora regnassimo con voi.</verse>
    <verse number="9">Perciocchè io stimo che Iddio ci ha menati in mostra, noi gli ultimi apostoli, come uomini dannati a morte; poichè noi siamo stati fatti un pubblico spettacolo al mondo, agli angeli, ed agli uomini.</verse>
    <verse number="10">Noi siam pazzi per Cristo, e voi siete savi in Cristo; noi siam deboli, e voi forti; voi siete gloriosi, e noi disonorati.</verse>
    <verse number="11">Infino ad ora sofferiamo fame, e sete, e nudità; e siam battuti di guanciate, e non abbiamo alcuna stanza ferma.</verse>
    <verse number="12">E ci affatichiamo, lavorando con le proprie mani; ingiuriati, benediciamo, perseguitati, comportiamo;</verse>
    <verse number="13">biasimati, supplichiamo; noi siamo divenuti come le spazzature del mondo, e come la lordura di tutti infino ad ora.</verse>
    <verse number="14">Io non scrivo queste cose per farvi vergogna, ma vi ammonisco come miei cari figli.</verse>
    <verse number="15">Perciocchè, avvegnachè voi aveste diecimila pedagoghi in Cristo, non però avreste molti padri; poichè io vi ho generati in Cristo Gesù, per l’evangelo.</verse>
    <verse number="16">Io vi esorto adunque che siate miei imitatori.</verse>
    <verse number="17">Per questo vi ho mandato Timoteo, che è mio figliuol diletto, e fedele nel Signore, il qual vi rammemorerà quali son le mie vie in Cristo, come io insegno per tutto in ogni chiesa.</verse>
    <verse number="18">Or alcuni si son gonfiati, come se io non dovessi venire a voi.</verse>
    <verse number="19">Ma tosto verrò a voi, se piace al Signore; e conoscerò, non il parlar di coloro che si son gonfiati, ma la potenza.</verse>
    <verse number="20">Perciocchè il regno di Dio non consiste in parlare, ma in potenza.</verse>
    <verse number="21">Che volete? verrò io a voi con la verga? ovvero con amore, e con ispirito di mansuetudine?</verse>
  </chapter>
  <chapter number="5">
    <verse number="1">DEL tutto si ode che vi è fra voi fornicazione; e tal fornicazione, che non pur fra i Gentili è nominata, cioè, che alcuno si tien la moglie del padre.</verse>
    <verse number="2">E pure ancora voi siete gonfi, e più tosto non avete fatto cordoglio, acciocchè colui che ha commesso questo fatto fosse tolto del mezzo di voi.</verse>
    <verse number="3">Poichè io, come assente del corpo, ma presente dello spirito, ho già giudicato, come presente, che colui che ha commesso ciò in questa maniera</verse>
    <verse number="4">voi, e lo spirito mio essendo raunati nel nome del nostro Signor Gesù Cristo, con la podestà del Signor nostro Gesù Cristo;</verse>
    <verse number="5">che il tale, dico, sia dato in mano di Satana, alla perdizion della carne, acciocchè lo spirito sia salvato nel giorno del Signor Gesù.</verse>
    <verse number="6">Il vostro vanto non è buono; non sapete voi che un poco di lievito levita tutta la pasta?</verse>
    <verse number="7">Purgate adunque il vecchio lievito, acciocchè siate nuova pasta, secondo che siete senza lievito; poichè la nostra pasqua, cioè Cristo, è stata immolata per noi.</verse>
    <verse number="8">Perciò facciam la festa, non con vecchio lievito, nè con lievito di malvagità, e di nequizia, ma con azzimi di sincerità, e di verità.</verse>
    <verse number="9">Io vi ho scritto in quell’epistola che voi non vi mescoliate co’ fornicatori;</verse>
    <verse number="10">non però del tutto co’ fornicatori di questo secolo, o con gli avari, o co’ rapaci, o con gl’idolatri; perciocchè altrimenti vi converrebbe uscire del mondo.</verse>
    <verse number="11">Ma ora, ecco coloro co’ quali vi ho scritto che non vi mescoliate, cioè, che se alcuno, che si nomina fratello, è o fornicatore, o avaro, o idolatra, o ubbriaco, o maldicente, o rapace, non pur mangiate con un tale.</verse>
    <verse number="12">Perciocchè che ho io da far di giudicar que’ di fuori? non giudicate voi que’ di dentro?</verse>
    <verse number="13">Or Iddio giudica que’ di fuori; ma togliete il malvagio d’infra voi stessi.</verse>
  </chapter>
  <chapter number="6">
    <verse number="1">ARDISCE alcun di voi, avendo qualche affare con un altro, chiamarlo in giudizio davanti agl’iniqui, e non davanti a’ santi?</verse>
    <verse number="2">Non sapete voi che i santi giudicheranno il mondo? e se il mondo è giudicato per voi, siete voi indegni de’ minimi giudicii?</verse>
    <verse number="3">Non sapete voi che noi giudicheremo gli angeli? quanto più possiamo giudicar delle cose di questa vita?</verse>
    <verse number="4">Dunque, se avete delle liti per cose di questa vita, fate seder per giudici quelli che nella chiesa sono i più dispregevoli.</verse>
    <verse number="5">Io lo dico per farvi vergogna. Così non vi è egli pur un savio fra voi, il qual possa dar giudicio fra l’uno de’ suoi fratelli e l’altro?</verse>
    <verse number="6">Ma fratello con fratello litiga, e ciò davanti agl’infedeli.</verse>
    <verse number="7">Certo adunque già vi è del tutto del difetto in voi, in ciò che voi avete delle liti gli uni con gli altri; perchè non sofferite voi più tosto che torto vi sia fatto? perchè non vi lasciate più tosto far qualche danno?</verse>
    <verse number="8">Ma voi fate torto, e danno; e ciò a’ fratelli.</verse>
    <verse number="9">Non sapete voi che gl’ingiusti non erederanno il regno di Dio? Non v’ingannate; nè i fornicatori, nè gl’idolatri, nè gli adulteri, nè i molli, nè quelli che usano co’ maschi;</verse>
    <verse number="10">nè i ladri, nè gli avari, nè gli ubbriachi, nè gli oltraggiosi, nè i rapaci, non erederanno il regno di Dio.</verse>
    <verse number="11">Or tali eravate già alcuni; ma siete stati lavati, ma siete stati santificati, ma siete stati giustificati, nel nome del Signore Gesù, e per lo Spirito dell’Iddio nostro.</verse>
    <verse number="12">OGNI cosa mi è lecita, ma ogni cosa non è utile; ogni cosa mi è lecita, ma non però sarò per cosa alcuna reso soggetto.</verse>
    <verse number="13">Le vivande son per il ventre, ed il ventre per le vivande; e Iddio distruggerà e quello, e queste; ma il corpo non è per la fornicazione, anzi per lo Signore, e il Signore per lo corpo.</verse>
    <verse number="14">Or Iddio, come egli ha risuscitato il Signore, così ancora risusciterà noi, per la sua potenza.</verse>
    <verse number="15">Non sapete voi che i vostri corpi son membra di Cristo? torrò io adunque le membra di Cristo, e faronne membra d’una meretrice? Così non sia.</verse>
    <verse number="16">Non sapete voi che chi si congiunge con una meretrice è uno stesso corpo con essa? perciocchè i due, dice il Signore, diverranno una stessa carne.</verse>
    <verse number="17">Ma chi è congiunto col Signore è uno stesso spirito con lui.</verse>
    <verse number="18">Fuggite la fornicazione; ogni altro peccato che l’uomo commette è fuor del corpo; ma chi fornica, pecca contro al suo proprio corpo.</verse>
    <verse number="19">Non sapete voi che il vostro corpo è tempio dello Spirito Santo ch’è in voi, il quale avete da Dio? e che non siete a voi stessi?</verse>
    <verse number="20">Poichè siete stati comperati con prezzo; glorificate adunque Iddio col vostro corpo, e col vostro spirito, i quali sono di Dio.</verse>
  </chapter>
  <chapter number="7">
    <verse number="1">ORA, quant’è alle cose delle quali mi avete scritto, egli sarebbe bene per l’uomo di non toccar donna.</verse>
    <verse number="2">Ma, per le fornicazioni, ogni uomo abbia la sua moglie, ed ogni donna il suo proprio marito.</verse>
    <verse number="3">Il marito renda alla moglie la dovuta benivoglienza; e parimente la moglie al marito.</verse>
    <verse number="4">La moglie non ha podestà sopra il suo proprio corpo, ma il marito; parimente ancora il marito non ha podestà sopra il suo proprio corpo, ma la moglie.</verse>
    <verse number="5">Non frodate l’un l’altro, se pur non è di consentimento, per un tempo, per vacare a digiuno, e ad orazione; poi di nuovo tornate a stare insieme, acciocchè Satana non vi tenti per la vostra incontinenza.</verse>
    <verse number="6">Or io dico questo per concessione, non per comandamento.</verse>
    <verse number="7">Perciocchè io vorrei che tutti gli uomini fossero come son io; ma ciascuno ha il suo proprio dono da Dio: l’uno in una maniera, l’altro in un’altra.</verse>
    <verse number="8">Or io dico a quelli che non son maritati, ed alle vedove, ch’egli è bene per loro che se ne stieno come me ne sto io ancora.</verse>
    <verse number="9">Ma, se non si contengono, maritinsi, perciocchè meglio è maritarsi, che ardere.</verse>
    <verse number="10">Ma a’ maritati ordino, non io, ma il Signore, che la moglie non si separi dal marito.</verse>
    <verse number="11">E se pure ella si separa, rimanga senza maritarsi, o si riconcilii col marito. Il marito altresì non lasci la moglie.</verse>
    <verse number="12">Ma agli altri dico io, non il Signore: Se alcun fratello ha moglie infedele, ed ella consente d’abitar con lui, non la lasci.</verse>
    <verse number="13">Parimente ancora la donna che ha un marito infedele, se egli consente d’abitar con lei, non lo lasci.</verse>
    <verse number="14">Perciocchè il marito infedele è santificato nella moglie, e la moglie infedele è santificata nel marito; altrimenti, i vostri figliuoli sarebbero immondi; ma ora son santi.</verse>
    <verse number="15">Che se l’infedele si separa, separisi; in tal caso il fratello, o la sorella, non son sottoposti a servitù; ma Iddio ci ha chiamati a pace.</verse>
    <verse number="16">Perciocchè, che sai tu, moglie, se tu salverai il marito? ovvero tu, marito, che sai se tu salverai la moglie?</verse>
    <verse number="17">Ad ogni modo, secondo che Iddio ha distribuito a ciascuno, secondo che il Signore ha chiamato ciascuno, così cammini; e così ordino in tutte le chiese.</verse>
    <verse number="18">Alcuno è egli stato chiamato, essendo circonciso? non voglia sembrare incirconciso; alcuno è egli stato chiamato, essendo incirconciso? non circoncidasi.</verse>
    <verse number="19">La circoncisione è nulla, e l’incirconcisione è nulla; ma il tutto è l’osservanza dei comandamenti a Dio.</verse>
    <verse number="20">Ciascuno rimanga nella vocazione, nella quale è stato chiamato.</verse>
    <verse number="21">Sei tu stato chiamato, essendo servo? non curartene; ma se pur puoi divenir libero, usa più tosto quella comodità.</verse>
    <verse number="22">Perciocchè colui che è chiamato nel Signore, essendo servo, è servo francato del Signore; parimente ancora colui ch’è chiamato, essendo libero, è servo di Cristo.</verse>
    <verse number="23">Voi siete stati comperati con prezzo, non divenite servi degli uomini.</verse>
    <verse number="24">Fratelli, ognun rimanga dinnanzi a Dio nella condizione, nella quale egli è stato chiamato.</verse>
    <verse number="25">Or intorno alle vergini, io non ne ho comandamento dal Signore; ma ne do avviso, come avendo ottenuta misericordia dal Signore d’esser fedele.</verse>
    <verse number="26">Io stimo adunque ciò esser bene per la soprastante necessità; perciocchè egli è bene per l’uomo di starsene così.</verse>
    <verse number="27">Sei tu legato a moglie? non cercar d’essere sciolto; sei tu sciolto da moglie? non cercar moglie.</verse>
    <verse number="28">Che se pure ancora prendi moglie, tu non pecchi; e se la vergine si marita, non pecca; ma tali persone avranno tribolazione nella carne; or io vi risparmio.</verse>
    <verse number="29">Ma questo dico, fratelli, che il tempo è omai abbreviato; acciocchè, e coloro che hanno mogli sieno come se non l’avessero;</verse>
    <verse number="30">e coloro che piangono, come se non piangessero; e coloro che si rallegrano, come se non si rallegrassero; e coloro che comperano, come se non dovessero possedere;</verse>
    <verse number="31">e coloro che usano questo mondo, come non abusandolo; perciocchè la figura di questo mondo passa.</verse>
    <verse number="32">Or io desidero che voi siate senza sollecitudine. Chi non è maritato, ha cura delle cose del Signore, come egli sia per piacere al Signore;</verse>
    <verse number="33">ma colui che è maritato ha cura delle cose del mondo, come egli sia per piacere alla sua moglie.</verse>
    <verse number="34">Vi è differenza tra la donna e la vergine; quella che non è maritata ha cura delle cose del Signore, acciocchè sia santa di corpo e di spirito; ma la maritata ha cura delle cose del mondo, come ella sia per piacere al marito.</verse>
    <verse number="35">Ora, questo dico io per la vostra propria comodità; non per mettervi addosso un laccio, ma per ciò che è decente, e convenevole da attenervi costantemente al Signore, senza esser distratti.</verse>
    <verse number="36">Ma, se alcuno stima far cosa disonorevole inverso la sua vergine, se ella trapassa il fior dell’età, e che così pur si debba fare, faccia ciò ch’egli vuole, egli non pecca; sieno maritate.</verse>
    <verse number="37">Ma chi sta fermo nel suo cuore, e non ha necessità, ed è padrone della sua volontà, ed ha determinato questo nel cuor suo, di guardar la sua vergine, fa bene.</verse>
    <verse number="38">Perciò, chi marita la sua vergine fa bene, e chi non la marita, fa meglio.</verse>
    <verse number="39">La moglie è legata per la legge, tutto il tempo che il suo marito vive; ma, se il marito muore, ella è libera di maritarsi a cui vuole, purchè nel Signore.</verse>
    <verse number="40">Nondimeno, ella è più felice, secondo il mio avviso, se rimane così; or penso d’avere anch’io lo Spirito di Dio.</verse>
  </chapter>
  <chapter number="8">
    <verse number="1">ORA, quant’è alle cose sacrificate agl’idoli, noi sappiamo che tutti abbiam conoscenza; la conoscenza gonfia, ma la carità edifica.</verse>
    <verse number="2">Ora, se alcuno si pensa saper qualche cosa, non sa ancora nulla, come si convien sapere.</verse>
    <verse number="3">Ma, se alcuno ama Iddio, esso è da lui conosciuto.</verse>
    <verse number="4">Perciò, quant’è al mangiar delle cose sacrificate agl’idoli, noi sappiamo che l’idolo non è nulla nel mondo, e che non vi è alcun altro Dio, se non uno.</verse>
    <verse number="5">Perciocchè, benchè ve ne sieno, ed in cielo, ed in terra, di quelli che son nominati dii secondo che vi son molti dii, e molti signori,</verse>
    <verse number="6">nondimeno, quant’è a noi, abbiamo un solo Iddio, il Padre; dal quale son tutte le cose, e noi in lui; ed un sol Signor Gesù Cristo, per lo quale son tutte le cose, e noi per lui.</verse>
    <verse number="7">Ma la conoscenza non è in tutti; anzi alcuni mangiano quelle cose infino ad ora, con coscienza dell’idolo, come cosa sacrificata all’idolo; e la lor coscienza, essendo debole, è contaminata.</verse>
    <verse number="8">Ora il mangiare non ci commenda a Dio; perciocchè, avvegnachè noi mangiamo, non abbiamo però nulla di più; e avvegnachè non mangiamo, non abbiamo però nulla di meno.</verse>
    <verse number="9">Ma, guardate che talora questa vostra podestà non divenga intoppo a’ deboli.</verse>
    <verse number="10">Perciocchè, se alcuno vede te, che hai conoscenza, essere a tavola nel tempio degl’idoli, non sarà la coscienza d’esso, che è debole, edificata a mangiar delle cose sacrificate agl’idoli?</verse>
    <verse number="11">E così, per la tua conoscenza, perirà il fratello debole, per cui Cristo è morto?</verse>
    <verse number="12">Ora, peccando così contro a’ fratelli, e ferendo la lor coscienza debole, voi peccate contro a Cristo.</verse>
    <verse number="13">Per la qual cosa, se il mangiare dà intoppo al mio fratello, giammai in perpetuo non mangerò carne, acciocchè io non dia intoppo al mio fratello.</verse>
  </chapter>
  <chapter number="9">
    <verse number="1">NON sono io apostolo? non sono io libero? non ho io veduto il nostro Signor Gesù Cristo? non siete voi l’opera mia nel Signore?</verse>
    <verse number="2">Se io non sono apostolo agli altri, pur lo sono a voi; poichè voi siete il suggello del mio apostolato nel Signore.</verse>
    <verse number="3">Quest’è quel ch’io dico a mia difesa a coloro che mi accusano.</verse>
    <verse number="4">Non abbiamo noi podestà di mangiare e di bere?</verse>
    <verse number="5">Non abbiamo noi podestà di menare attorno una donna sorella, come ancora gli altri apostoli, e i fratelli del Signore, e Cefa?</verse>
    <verse number="6">Ovvero, io solo, e Barnaba, non abbiam noi podestà di non lavorare?</verse>
    <verse number="7">Chi guerreggia mai al suo proprio soldo? chi pianta una vigna, e non ne mangia del frutto? o chi pastura una greggia, e non mangia del latte della greggia?</verse>
    <verse number="8">Dico io queste cose secondo l’uomo? la legge non dice ella eziandio queste cose?</verse>
    <verse number="9">Poichè nella legge di Mosè è scritto: Non metter la museruola in bocca al bue che trebbia. Ha Iddio cura dei buoi?</verse>
    <verse number="10">Ovvero, dice egli del tutto ciò per noi? certo, queste cose sono scritte per noi, perciocchè, chi ara deve arare con isperanza, e chi trebbia deve trebbiare con isperanza d’esser fatto partecipe di ciò ch’egli spera.</verse>
    <verse number="11">Se noi vi abbiam seminate le cose spirituali, è egli gran cosa se mietiamo le vostre carnali?</verse>
    <verse number="12">Se gli altri hanno parte a questa podestà sopra voi, non l’avremmo noi molto più? ma noi non abbiamo usata questa podestà; anzi sofferiamo ogni cosa, per non dare alcuno sturbo all’evangelo di Cristo.</verse>
    <verse number="13">Non sapete voi che coloro che fanno il servigio sacro mangiano delle cose del tempio? e che coloro che vacano all’altare partecipano con l’altare?</verse>
    <verse number="14">Così ancora il Signore ha ordinato a coloro che annunziano l’evangelo, che vivano dell’evangelo.</verse>
    <verse number="15">MA pure io non ho usata alcuna di queste cose; ed anche non ho scritto questo, acciocchè così sia fatto inverso me; perciocchè, meglio è per me morire, che non che alcuno renda vano il mio vanto.</verse>
    <verse number="16">Perciocchè, avvegnachè io evangelizzi, non ho però da gloriarmi; poichè necessità me ne è imposta; e guai a me, se io non evangelizzo!</verse>
    <verse number="17">Perciocchè, se io lo facessi volontariamente, meriterei un premio; ma, se lo fo non di mia volontà, è un ministerio che m’è stato confidato.</verse>
    <verse number="18">Qual premio ne ho io adunque? questo, che, predicando l’evangelo, io faccia che l’evangelo di Cristo non costi nulla; e non usi della podestà che ho dall’evangelo.</verse>
    <verse number="19">Perciocchè, benchè io sia libero da tutti, pur mi son fatto servo a tutti, per guadagnarne il maggior numero.</verse>
    <verse number="20">E sono stato a’ Giudei come Giudeo, per guadagnare i Giudei; a coloro che son sotto la legge, come se io fossi sotto la legge, per guadagnare quei che son sotto la legge;</verse>
    <verse number="21">a quanti son senza la legge, come se io fossi senza la legge benchè io non sia a Dio senza la legge, ma a Cristo sotto la legge, per guadagnar quanti sono senza la legge.</verse>
    <verse number="22">Io sono stato come debole a’ deboli, per guadagnare i deboli; a tutti sono stato ogni cosa, per salvarne del tutto alcuni.</verse>
    <verse number="23">Or io fo questo per l’evangelo, acciocchè ne sia partecipe io ancora.</verse>
    <verse number="24">Non sapete voi che coloro che corrono nell’arringo, corrono ben tutti, ma un solo ne porta il palio? correte per modo, che ne portiate il palio.</verse>
    <verse number="25">Ora, chiunque si esercita ne’ combattimenti è temperato in ogni cosa; e que’ tali fanno ciò, per ricevere una corona corruttibile; ma noi dobbiam farlo per riceverne una incorruttibile.</verse>
    <verse number="26">Io dunque corro per modo, che non corra all’incerto; così schermisco, come non battendo l’aria;</verse>
    <verse number="27">anzi, macero il mio corpo, e lo riduco in servitù; acciocchè talora, avendo predicato agli altri, io stesso non sia riprovato.</verse>
  </chapter>
  <chapter number="10">
    <verse number="1">ORA, fratelli, io non voglio che ignoriate che i nostri padri furono tutti sotto la nuvola, e che tutti passarono per lo mare;</verse>
    <verse number="2">e che tutti furono battezzati in Mosè, nella nuvola, e nel mare;</verse>
    <verse number="3">e che tutti mangiarono il medesimo cibo spirituale;</verse>
    <verse number="4">e che tutti bevvero la medesima bevanda spirituale; perciocchè bevevano della pietra spirituale, che li seguitava; or quella pietra era Cristo.</verse>
    <verse number="5">Ma Iddio non gradì la maggior parte di loro; perciocchè furono abbattuti nel deserto.</verse>
    <verse number="6">Or queste cose furon figure a noi; acciocchè noi non appetiamo cose malvage, siccome anch’essi le appetirono.</verse>
    <verse number="7">E che non diveniate idolatri, come alcuni di loro; secondo ch’egli è scritto: Il popolo si assettò per mangiare, e per bere, poi si levò per sollazzare.</verse>
    <verse number="8">E non fornichiamo, come alcuni di loro fornicarono, onde ne caddero in un giorno ventitremila.</verse>
    <verse number="9">E non tentiamo Cristo, come ancora alcuni di loro lo tentarono, onde perirono per li serpenti.</verse>
    <verse number="10">E non mormoriate, come ancora alcuni di loro mormorarono, onde perirono per lo distruttore.</verse>
    <verse number="11">Or tutte queste cose avvennero loro per servir di figure; e sono scritte per ammonizion di noi, ne’ quali si sono scontrati gli ultimi termini de’ secoli.</verse>
    <verse number="12">Perciò, chi si pensa star ritto, riguardi che non cada.</verse>
    <verse number="13">Tentazione non vi ha ancora colti, se non umana; or Iddio è fedele, il qual non lascerà che siate tentati sopra le vostre forze; ma con la tentazione darà l’uscita, acciocchè la possiate sostenere.</verse>
    <verse number="14">PERCIÒ, cari miei, fuggite dall’idolatria.</verse>
    <verse number="15">Io parlo come ad intendenti; giudicate voi ciò che io dico.</verse>
    <verse number="16">Il calice della benedizione, il qual noi benediciamo, non è egli la comunione del sangue di Cristo? il pane, che noi rompiamo, non è egli la comunione del corpo di Cristo?</verse>
    <verse number="17">Perciocchè vi è un medesimo pane, noi, benchè molti, siamo un medesimo corpo; poichè partecipiamo tutti un medesimo pane.</verse>
    <verse number="18">Vedete l’Israele secondo la carne; non hanno coloro che mangiano i sacrificii comunione con l’altare?</verse>
    <verse number="19">Che dico io adunque? che l’idolo sia qualche cosa? o che ciò che è sacrificato agl’idoli sia qualche cosa?</verse>
    <verse number="20">Anzi dico, che le cose che i Gentili sacrificano, le sacrificano a’ demoni, e non a Dio; or io non voglio che voi abbiate comunione co’ demoni.</verse>
    <verse number="21">Voi non potete bere il calice del Signore, e il calice de’ demoni; voi non potete partecipar la mensa del Signore, e la mensa de’ demoni.</verse>
    <verse number="22">Vogliamo noi provocare il Signore a gelosia? siamo noi più forti di lui?</verse>
    <verse number="23">OGNI cosa mi è lecita, ma non ogni cosa è utile; ogni cosa mi è lecita, ma non ogni cosa edifica.</verse>
    <verse number="24">Niuno cerchi il suo proprio, ma ciascuno cerchi ciò che è per altrui.</verse>
    <verse number="25">Mangiate di tutto ciò che si vende nel macello, senza farne scrupolo alcuno per la coscienza;</verse>
    <verse number="26">perciocchè del Signore è la terra, e tutto ciò che ella contiene.</verse>
    <verse number="27">E se alcuno degl’infedeli vi chiama, e volete andarvi, mangiate di tutto ciò che vi è posto davanti, senza farne scrupolo alcuno per la coscienza.</verse>
    <verse number="28">Ma, se alcuno vi dice: Questo è delle cose sacrificate agl’idoli, non ne mangiate, per cagion di colui che ve l’ha significato, e per la coscienza.</verse>
    <verse number="29">Or io dico coscienza, non la tua propria, ma quella d’altrui; perciocchè, perchè sarebbe la mia libertà giudicata dalla coscienza altrui?</verse>
    <verse number="30">Che se per grazia io posso usar le vivande, perchè sarei biasimato per ciò di che io rendo grazie?</verse>
    <verse number="31">Così adunque, o che mangiate, o che beviate, o che facciate alcun’altra cosa, fate tutte le cose alla gloria di Dio.</verse>
    <verse number="32">Siate senza dare intoppo nè a’ Giudei, nè a’ Greci, nè alla chiesa di Dio.</verse>
    <verse number="33">Siccome io ancora compiaccio a tutti in ogni cosa, non cercando la mia propria utilità, ma quella di molti, acciocchè sieno salvati.</verse>
  </chapter>
  <chapter number="11">
    <verse number="1">Siate miei imitatori, siccome io ancora lo son di Cristo.</verse>
    <verse number="2">OR io vi lodo, fratelli, di ciò che vi ricordate di me in ogni cosa; e che ritenete gli ordinamenti, secondo che io ve li ho dati.</verse>
    <verse number="3">Ma io voglio che sappiate, che il capo d’ogni uomo è Cristo, e che il capo della donna è l’uomo, e che il capo di Cristo è Iddio.</verse>
    <verse number="4">Ogni uomo, orando, o profetizzando, col capo coperto, fa vergogna al suo capo.</verse>
    <verse number="5">Ma ogni donna, orando, o profetizzando, col capo scoperto, fa vergogna al suo capo; perciocchè egli è una medesima cosa che se fosse rasa.</verse>
    <verse number="6">Imperocchè, se la donna non si vela, si tagli anche i capelli! Ora se è cosa disonesta per la donna il tagliarsi i capelli, o il radersi il capo, si veli.</verse>
    <verse number="7">Poichè, quant’è all’uomo, egli non deve velarsi il capo, essendo l’immagine, e la gloria di Dio; ma la donna è la gloria dell’uomo.</verse>
    <verse number="8">Perciocchè l’uomo non è dalla donna, ma la donna dall’uomo.</verse>
    <verse number="9">Imperocchè ancora l’uomo non fu creato per la donna, ma la donna per l’uomo.</verse>
    <verse number="10">Perciò, la donna deve, per cagion degli angeli, aver sul capo un segno della podestà da cui dipende.</verse>
    <verse number="11">Nondimeno, nè l’uomo è senza la donna, nè la donna senza l’uomo, nel Signore.</verse>
    <verse number="12">Perciocchè, siccome la donna è dall’uomo, così ancora l’uomo è per la donna; ed ogni cosa è da Dio.</verse>
    <verse number="13">Giudicate fra voi stessi: è egli convenevole che la donna faccia orazione a Dio, senza esser velata?</verse>
    <verse number="14">La natura stessa non v’insegna ella ch’egli è disonore all’uomo se egli porta chioma?</verse>
    <verse number="15">Ma, se la donna porta chioma, che ciò le è onore? poichè la chioma le è data per velo.</verse>
    <verse number="16">Ora, se alcuno vuol parer contenzioso, noi, nè le chiese di Dio, non abbiamo una tale usanza.</verse>
    <verse number="17">OR io non vi lodo in questo, ch’io vi dichiaro, cioè, che voi vi raunate non in meglio, ma in peggio.</verse>
    <verse number="18">Perciocchè prima, intendo che quando vi raunate nella chiesa, vi son fra voi delle divisioni; e ne credo qualche parte.</verse>
    <verse number="19">Poichè bisogna che vi sieno eziandio delle sette fra voi, acciocchè coloro che sono accettevoli, sien manifestati fra voi.</verse>
    <verse number="20">Quando adunque voi vi raunate insieme, ciò che fate non è mangiar la Cena del Signore.</verse>
    <verse number="21">Perciocchè, nel mangiare, ciascuno prende innanzi la sua propria cena; e l’uno ha fame, e l’altro è ebbro.</verse>
    <verse number="22">Perciocchè, non avete voi delle case per mangiare, e per bere? ovvero, sprezzate voi la chiesa di Dio, e fate vergogna a quelli che non hanno? che dirovvi? loderovvi in ciò? io non vi lodo.</verse>
    <verse number="23">Poichè io ho dal Signore ricevuto ciò che ancora ho dato a voi, cioè: che il Signore Gesù, nella notte ch’egli fu tradito, prese del pane;</verse>
    <verse number="24">e dopo aver rese grazie, lo ruppe, e disse: Pigliate, mangiate; quest’è il mio corpo, il qual per voi è rotto; fate questo in rammemorazione di me.</verse>
    <verse number="25">Parimente ancora prese il calice, dopo aver cenato, dicendo: Questo calice è il nuovo patto nel sangue mio; fate questo, ogni volta che voi ne berrete, in rammemorazione di me.</verse>
    <verse number="26">Perciocchè, ogni volta che voi avrete mangiato di questo pane, o bevuto di questo calice, voi annunzierete la morte del Signore, finchè egli venga.</verse>
    <verse number="27">Perciò, chiunque avrà mangiato questo pane, o bevuto il calice del Signore, indegnamente, sarà colpevole del corpo, e del sangue del Signore.</verse>
    <verse number="28">Or provi l’uomo sè stesso, e così mangi di questo pane, e beva di questo calice.</verse>
    <verse number="29">Poichè chi ne mangia, e beve indegnamente, mangia e beve giudicio a sè stesso, non discernendo il corpo del Signore.</verse>
    <verse number="30">Perciò fra voi vi son molti infermi, e malati; e molti dormono.</verse>
    <verse number="31">Perciocchè, se esaminassimo noi stessi, non saremmo giudicati.</verse>
    <verse number="32">Ora, essendo giudicati, siamo dal Signore corretti, acciocchè non siamo condannati col mondo.</verse>
    <verse number="33">Per tanto, fratelli miei, raunandovi per mangiare, aspettatevi gli uni gli altri.</verse>
    <verse number="34">E se alcuno ha fame, mangi in casa; acciocchè non vi rauniate in giudicio. Or quant’è alle altre cose, io ne disporrò, quando sarà venuto.</verse>
  </chapter>
  <chapter number="12">
    <verse number="1">ORA, intorno a’ doni spirituali, fratelli, io non voglio che siate in ignoranza.</verse>
    <verse number="2">Voi sapete che eravate Gentili, trasportati dietro agl’idoli mutoli, secondo che eravate menati.</verse>
    <verse number="3">Perciò, io vi fo assapere che niuno, parlando per lo Spirito di Dio, dice Gesù essere anatema; e che altresì niuno può dire Gesù esser il Signore, se non per lo Spirito Santo.</verse>
    <verse number="4">Or vi sono diversità di doni; ma non vi è se non un medesimo Spirito.</verse>
    <verse number="5">Vi sono ancora diversità di ministeri; ma non vi è se non un medesimo Signore.</verse>
    <verse number="6">Vi son parimente diversità d’operazioni; ma non vi è se non un medesimo Iddio, il quale opera tutte le cose in tutti.</verse>
    <verse number="7">Ora a ciascuno è data la manifestazion dello Spirito per ciò che è utile e spediente.</verse>
    <verse number="8">Poichè ad uno è data, per lo Spirito, parola di Sapienza; e ad un altro, secondo il medesimo Spirito, parola di scienza;</verse>
    <verse number="9">e ad un altro fede, nel medesimo Spirito; e ad un altro doni delle guarigioni, per lo medesimo Spirito; e ad un altro l’operar potenti operazioni; e ad un altro profezia; e ad un altro discernere gli spiriti;</verse>
    <verse number="10">e ad un altro diversità di lingue; e ad un altro l’interpretazion delle lingue.</verse>
    <verse number="11">Or tutte queste cose opera quell’uno e medesimo Spirito, distribuendo particolarmente i suoi doni a ciascuno, come egli vuole.</verse>
    <verse number="12">PERCIOCCHÈ, siccome il corpo è un solo corpo, ed ha molte membra, e tutte le membra di quel corpo, che è un solo, benchè sieno molte, sono uno stesso corpo, così ancora è Cristo.</verse>
    <verse number="13">Poichè in uno stesso Spirito noi tutti siamo stati battezzati, per essere un medesimo corpo; e Giudei, e Greci; e servi, e franchi; e tutti siamo stati abbeverati in un medesimo Spirito.</verse>
    <verse number="14">Perciocchè ancora il corpo non è un sol membro, ma molti.</verse>
    <verse number="15">Se il piè dice: Perciocchè io non son mano, io non son del corpo, non è egli però del corpo?</verse>
    <verse number="16">E se l’orecchio dice: Perciocchè io non son occhio, io non son del corpo; non è egli però del corpo?</verse>
    <verse number="17">Se tutto il corpo fosse occhio, ove sarebbe l’udito? se tutto fosse udito, ove sarebbe l’odorato?</verse>
    <verse number="18">Ma ora Iddio ha posto ciascun de’ membri nel corpo, siccome egli ha voluto.</verse>
    <verse number="19">Che se tutte le membra fossero un sol membro, dove sarebbe il corpo?</verse>
    <verse number="20">Ma ora, ben vi son molte membra, ma vi è un sol corpo.</verse>
    <verse number="21">E l’occhio non può dire alla mano: Io non ho bisogno di te; nè parimente il capo dire a’ piedi: Io non ho bisogno di voi.</verse>
    <verse number="22">Anzi, molto più necessarie che le altre son le membra del corpo, che paiono essere le più deboli.</verse>
    <verse number="23">Ed a quelle, che noi stimiamo esser le mano onorevoli del corpo, mettiamo attorno più onore, e le parti nostre meno oneste son più onestamente adorne.</verse>
    <verse number="24">Ma le parti nostre oneste non ne hanno bisogno; anzi Iddio ha temperato il corpo, dando maggiore onore alla parte che ne avea mancamento;</verse>
    <verse number="25">acciocchè non vi sia dissensione nel corpo, anzi le membra abbiano tutte una medesima cura le une per le altre.</verse>
    <verse number="26">E se pure un membro patisce, tutte le membra patiscono con lui; e se un membro è onorato, tutte le membra ne gioiscono insieme.</verse>
    <verse number="27">Or voi siete il corpo di Cristo, e membra di esso, ciascuno per parte sua.</verse>
    <verse number="28">E Iddio ne ha costituiti nella chiesa alcuni, prima apostoli, secondamente profeti, terzamente dottori; poi ha ordinate le potenti operazioni; poi i doni delle guarigioni, i sussidii, i governi, le diversità delle lingue.</verse>
    <verse number="29">Tutti sono eglino apostoli? tutti sono eglino profeti? tutti sono eglino dottori?</verse>
    <verse number="30">Tutti hanno eglino il dono delle potenti operazioni? tutti hanno eglino i doni delle guarigioni? parlano tutti diverse lingue? tutti sono eglino interpreti?</verse>
    <verse number="31">Or appetite, come a gara, i doni migliori; e ancora io ve ne mostrerò una via eccellentissima.</verse>
  </chapter>
  <chapter number="13">
    <verse number="1">QUAND’anche io parlassi tutti i linguaggi degli uomini e degli angeli se non ho carità, divengo un rame risonante, ed un tintinnante cembalo.</verse>
    <verse number="2">E quantunque io avessi profezia, e intendessi tutti i misteri, e tutta la scienza; e benchè io avessi tutta la fede, talchè io trasportassi i monti, se non ho carità, non son nulla.</verse>
    <verse number="3">E quand’anche io spendessi in nudrire i poveri tutte le mie facoltà, e dessi il mio corpo ad essere arso; se non ho carità, quello niente mi giova.</verse>
    <verse number="4">La carità è lenta all’ira, è benigna; la carità non invidia, non procede perversamente, non si gonfia.</verse>
    <verse number="5">Non opera disonestamente, non cerca le cose sue proprie, non s’inasprisce, non divisa il male.</verse>
    <verse number="6">Non si rallegra dell’ingiustizia, ma congioisce della verità.</verse>
    <verse number="7">Scusa ogni cosa, crede ogni cosa, spera ogni cosa, sopporta ogni cosa.</verse>
    <verse number="8">La carità non iscade giammai; ma le profezie saranno annullate, e le lingue cesseranno, e la scienza sarà annullata.</verse>
    <verse number="9">Poichè noi conosciamo in parte, ed in parte profetizziamo.</verse>
    <verse number="10">Ma, quando la perfezione sarà venuta, allora quello che è solo in parte sarà annullato.</verse>
    <verse number="11">Quando io era fanciullo, io parlava come fanciullo, io avea senno da fanciullo, io ragionava come fanciullo; ma, quando son divenuto uomo, io ho dismesse le cose da fanciullo, come non essendo più d’alcuno uso.</verse>
    <verse number="12">Perciocchè noi veggiamo ora per ispecchio, in enimma; ma allora vedremo a faccia a faccia; ora conosco in parte, ma allora conoscerò come ancora sono stato conosciuto.</verse>
    <verse number="13">Or queste tre cose durano al presente; fede, speranza, e carità; ma la maggiore di esse è la carità.</verse>
  </chapter>
  <chapter number="14">
    <verse number="1">PROCACCIATE la carità, ed appetite, come a gara, i doni spirituali; ma principalmente che voi profetizziate.</verse>
    <verse number="2">Perciocchè, chi parla in linguaggio strano non parla agli uomini, ma a Dio; poichè niuno l’intende, ma egli ragiona misteri in ispirito.</verse>
    <verse number="3">Ma chi profetizza ragiona agli uomini, in edificazione, ed esortazione, e consolazione.</verse>
    <verse number="4">Chi parla in linguaggio strano edifica sè stesso; ma chi profetizza edifica la chiesa.</verse>
    <verse number="5">Or io voglio bene che voi tutti parliate linguaggi; ma molto più che profetizziate; perciocchè maggiore è chi profetizza che chi parla linguaggi, se non ch’egli interpreti, acciocchè la chiesa ne riceva edificazione.</verse>
    <verse number="6">Ed ora, fratelli, se io venissi a voi parlando in linguaggi strani, che vi gioverei, se non che io vi parlassi o in rivelazione, o in scienza, o in profezia, o in dottrina?</verse>
    <verse number="7">Le cose inanimate stesse che rendono suono, o flauto, o cetera, se non dànno distinzione a’ suoni, come si riconoscerà ciò che è sonato in sul flauto, o in su la cetera?</verse>
    <verse number="8">Perciocchè, se la tromba dà un suono sconosciuto, chi si apparecchierà alla battaglia?</verse>
    <verse number="9">Così ancor voi, se per lo linguaggio non proferite un parlare intelligibile, come s’intenderà ciò che sarà detto? perciocchè voi sarete come se parlaste in aria.</verse>
    <verse number="10">Vi sono, per esempio, cotante maniere di favelle nel mondo, e niuna nazione fra gli uomini è mutola.</verse>
    <verse number="11">Se dunque io non intendo ciò che vuol dir la favella, io sarò barbaro a chi parla, e chi parla sarà barbaro a me.</verse>
    <verse number="12">Così ancor voi, poichè siete desiderosi de’ doni spirituali, cercate d’abbondarne, per l’edificazion della chiesa.</verse>
    <verse number="13">Perciò, chi parla linguaggio strano, preghi di potere interpretare.</verse>
    <verse number="14">Perciocchè, se io fo orazione in linguaggio strano, ben fa lo spirito mio orazione, ma la mia mente è infruttuosa.</verse>
    <verse number="15">Che si deve adunque fare? io farò orazione con lo spirito, ma la farò ancora con la mente; salmeggerò con lo spirito, ma salmeggerò ancora con la mente.</verse>
    <verse number="16">Poichè, se tu benedici con lo spirito, come dirà colui che occupa il luogo dell’idiota Amen al tuo ringraziamento, poichè egli non intende ciò che tu dici?</verse>
    <verse number="17">Perciocchè tu rendi ben grazie, ma altri non è edificato.</verse>
    <verse number="18">Io ringrazio l’Iddio mio, che io ho più di questo dono di parlar diverse lingue che tutti voi.</verse>
    <verse number="19">Ma nella chiesa io amo meglio dir cinque parole per la mia mente, acciocchè io ammaestri ancora gli altri, che diecimila in lingua strana.</verse>
    <verse number="20">Fratelli, non siate fanciulli di senno; ma siate bambini in malizia, e uomini compiuti in senno.</verse>
    <verse number="21">Egli è scritto nella legge: Io parlerò a questo popolo per genti di lingua strana, e per labbra straniere; e non pur così mi ascolteranno, dice il Signore.</verse>
    <verse number="22">Per tanto, i linguaggi son per segno, non a’ credenti, anzi agli infedeli; ma la profezia non è per gl’infedeli, anzi per li credenti.</verse>
    <verse number="23">Se dunque, quando tutta la chiesa è raunata insieme, tutti parlano linguaggi strani, ed entrano degl’idioti, o degl’infedeli, non diranno essi che voi siete fuori del senno?</verse>
    <verse number="24">Ma, se tutti profetizzano, ed entra alcun infedele, o idiota, egli è convinto da tutti, è giudicato da tutti.</verse>
    <verse number="25">E così i segreti del suo cuore son palesati; e così, gettandosi in terra sopra la sua faccia, egli adorerà Iddio, pubblicando che veramente Iddio è fra voi.</verse>
    <verse number="26">CHE convien dunque fare, fratelli? Quando voi vi raunate, avendo ciascun di voi, chi salmo, chi dottrina, chi linguaggio, chi rivelazione, chi interpretazione, facciasi ogni cosa ad edificazione.</verse>
    <verse number="27">Se alcuno parla linguaggio strano, facciasi questo da due, o da tre al più; e l’un dopo l’altro; ed uno interpreti.</verse>
    <verse number="28">Ma, se non vi è alcuno che interpreti, tacciasi nella chiesa colui che parla linguaggi strani; e parli a sè stesso, e a Dio.</verse>
    <verse number="29">Parlino due o tre profeti, e gli altri giudichino.</verse>
    <verse number="30">E se ad un altro che siede è rivelata alcuna cosa, tacciasi il precedente.</verse>
    <verse number="31">Poichè tutti ad uno ad uno potete profetizzare; acciocchè tutti imparino, e tutti sieno consolati.</verse>
    <verse number="32">E gli spiriti de’ profeti son sottoposti a’ profeti.</verse>
    <verse number="33">Perciocchè Iddio non è Dio di confusione, ma di pace; e così si fa in tutte le chiese de’ santi.</verse>
    <verse number="34">Tacciansi le vostre donne nelle raunanze della chiesa, perciocchè non è loro permesso di parlare, ma debbono esser soggette, come ancora la legge dice.</verse>
    <verse number="35">E se pur vogliono imparar qualche cosa, domandino i lor propri mariti in casa; perciocchè è cosa disonesta alle donne di parlare in chiesa.</verse>
    <verse number="36">La parola di Dio è ella proceduta da voi? ovvero è ella pervenuta a voi soli?</verse>
    <verse number="37">Se alcuno si stima esser profeta, o spirituale, riconosca che le cose che io vi scrivo son comandamenti del Signore.</verse>
    <verse number="38">E se alcuno è ignorante, sialo.</verse>
    <verse number="39">Così dunque, fratelli miei, appetite, come a gara, il profetizzare, e non divietate il parlar linguaggi.</verse>
    <verse number="40">Facciasi ogni cosa onestamente, e per ordine.</verse>
  </chapter>
  <chapter number="15">
    <verse number="1">ORA, fratelli, io vi dichiaro l’evangelo, il quale io vi ho evangelizzato, il quale ancora avete ricevuto, e nel quale state ritti.</verse>
    <verse number="2">Per lo quale ancora siete salvati, se lo ritenete nella maniera, che io ve l’ho evangelizzato; se non che abbiate creduto in vano.</verse>
    <verse number="3">Poichè imprima io vi ho dato ciò che ancora ho ricevuto: che Cristo è morto per i nostri peccati, secondo le scritture.</verse>
    <verse number="4">E ch’egli fu seppellito, e che risuscitò al terzo giorno, secondo le scritture.</verse>
    <verse number="5">E ch’egli apparve a Cefa, e dipoi a’ dodici.</verse>
    <verse number="6">Appresso apparve ad una volta a più di cinquecento fratelli, dei quali la maggior parte resta infino ad ora; ed alcuni ancora dormono.</verse>
    <verse number="7">Poi apparve a Giacomo, e poi a tutti gli apostoli insieme.</verse>
    <verse number="8">E dopo tutti, è apparito ancora a me, come all’abortivo.</verse>
    <verse number="9">Perciocchè io sono il minimo degli apostoli, e non son pur degno d’esser chiamato apostolo, perciocchè io ho perseguitata la chiesa di Dio.</verse>
    <verse number="10">Ma, per la grazia di Dio, io son quel che sono; e la grazia sua, ch’è stata verso me, non è stata vana; anzi ho vie più faticato che essi tutti; or non già io, ma la grazia di Dio, la quale è meco.</verse>
    <verse number="11">Ed io adunque, ed essi, così predichiamo, e così avete creduto.</verse>
    <verse number="12">Ora, se si predica che Cristo è risuscitato da’ morti, come dicono alcuni fra voi che non vi è risurrezione de’ morti?</verse>
    <verse number="13">Ora, se non vi è risurrezione de’ morti, Cristo ancora non è risuscitato.</verse>
    <verse number="14">E se Cristo non è risuscitato, vana è adunque la nostra predicazione, vana è ancora la vostra fede.</verse>
    <verse number="15">E noi ancora siamo trovati falsi testimoni di Dio; poichè abbiamo testimoniato di Dio, ch’egli ha risuscitato Cristo; il quale egli non ha risuscitato, se pure i morti non risuscitano.</verse>
    <verse number="16">Perciocchè, se i morti non risuscitano, Cristo ancora non è risuscitato.</verse>
    <verse number="17">E se Cristo non è risuscitato, vana è la vostra fede, voi siete ancora ne’ vostri peccati.</verse>
    <verse number="18">Quelli adunque ancora che dormono in Cristo son periti.</verse>
    <verse number="19">Se noi speriamo in Cristo solo in questa vita, noi siamo i più miserabili di tutti gli uomini.</verse>
    <verse number="20">Ma ora Cristo è risuscitato da’ morti; egli è stato fatto le primizie di coloro che dormono.</verse>
    <verse number="21">Perciocchè, poichè per un uomo è la morte, per un uomo altresì è la risurrezione de’ morti.</verse>
    <verse number="22">Imperocchè, siccome in Adamo tutti muoiono, così in Cristo tutti saranno vivificati.</verse>
    <verse number="23">Ma ciascuno nel suo proprio ordine: Cristo è le primizie; poi, nel suo avvenimento, saranno vivificati coloro che son di Cristo.</verse>
    <verse number="24">Poi sarà la fine, quando egli avrà rimesso il regno in man di Dio Padre; dopo ch’egli avrà ridotta al niente ogni signoria, ed ogni podestà, e potenza.</verse>
    <verse number="25">Poichè conviene ch’egli regni, finchè egli abbia messi tutti i nemici sotto i suoi piedi.</verse>
    <verse number="26">Il nemico, che sarà distrutto l’ultimo, è la morte.</verse>
    <verse number="27">Perciocchè Iddio ha posta ogni cosa sotto i piedi di esso; ora, quando dice che ogni cosa gli è sottoposta, è cosa chiara che ciò è detto da colui infuori, che gli ha sottoposta ogni cosa.</verse>
    <verse number="28">Ora, dopo che ogni cosa gli sarà stata sottoposta, allora il Figliuolo sarà anch’egli sottoposto a colui che gli ha sottoposta ogni cosa, acciocchè Iddio sia ogni cosa in tutti.</verse>
    <verse number="29">Altrimenti, che faranno coloro che son battezzati per li morti? se del tutto i morti non risuscitano, perchè son eglino ancora battezzati per li morti?</verse>
    <verse number="30">Perchè siamo noi ancora ad ogni ora in pericolo?</verse>
    <verse number="31">Io muoio tuttodì; sì, per la gloria di voi, ch’io ho in Cristo Gesù, nostro Signore.</verse>
    <verse number="32">Se, secondo l’uomo, io ho combattuto con le fiere in Efeso, che utile ne ho io? se i morti non risuscitano, mangiamo e beviamo, perciocchè domani morremo.</verse>
    <verse number="33">Non errate: cattive compagnie corrompono i buoni costumi.</verse>
    <verse number="34">Svegliatevi giustamente, e non peccate; perciocchè alcuni sono ignoranti di Dio; io lo dico per farvi vergogna.</verse>
    <verse number="35">Ma dirà alcuno: Come risuscitano i morti, e con qual corpo verranno?</verse>
    <verse number="36">Pazzo! quel che tu semini non è vivificato, se prima non muore.</verse>
    <verse number="37">E quant’è a quel che tu semini, tu non semini il corpo che ha da nascere; ma un granello ignudo, secondo che accade, o di frumento, o d’alcun altro seme.</verse>
    <verse number="38">E Iddio, secondo che ha voluto, gli dà il corpo; a ciascuno de’ semi il suo proprio corpo.</verse>
    <verse number="39">Non ogni carne è la stessa carne; anzi, altra è la carne degli uomini, altra la carne delle bestie, altra la carne de’ pesci, altra la carne degli uccelli.</verse>
    <verse number="40">Vi sono ancora de’ corpi celesti, e de’ corpi terrestri; ma altra è la gloria de’ celesti, altra quella de’ terrestri.</verse>
    <verse number="41">Altro è lo splendore del sole, ed altro lo splendor della luna, ed altro lo splendor delle stelle; perciocchè un astro è differente dall’altro astro in isplendore.</verse>
    <verse number="42">Così ancora sarà la risurrezione dei morti; il corpo è seminato in corruzione, e risusciterà in incorruttibilità.</verse>
    <verse number="43">Egli è seminato in disonore, e risusciterà in gloria; egli è seminato in debolezza, e risusciterà in forza; egli è seminato corpo animale, e risusciterà corpo spirituale.</verse>
    <verse number="44">Vi è corpo animale, e vi è corpo spirituale.</verse>
    <verse number="45">Così ancora è scritto: Il primo uomo Adamo fu fatto in anima vivente; ma l’ultimo Adamo in ispirito vivificante.</verse>
    <verse number="46">Ma lo spirituale non è prima; ma prima è l’animale, poi lo spirituale.</verse>
    <verse number="47">Il primiero uomo, essendo di terra, fu terreno; il secondo uomo, che è il Signore, è dal cielo.</verse>
    <verse number="48">Qual fu il terreno, tali sono ancora i terreni; e quale è il celeste, tali ancora saranno i celesti.</verse>
    <verse number="49">E come noi abbiam portata l’immagine del terreno, porteremo ancora l’immagine del celeste.</verse>
    <verse number="50">Or questo dico, fratelli, che la carne e il sangue, non possono eredare il regno di Dio; parimente, la corruzione non ereda l’incorruttibilità.</verse>
    <verse number="51">Ecco, io vi dico un misterio: non già tutti morremo, ma ben tutti saremo mutati; in un momento, in un batter d’occhio, al sonar dell’ultima tromba.</verse>
    <verse number="52">Perciocchè la tromba sonerà, e i morti risusciteranno incorruttibili, e noi saremo mutati.</verse>
    <verse number="53">Poichè conviene che questo corruttibile rivesta incorruttibilità, e che questo mortale rivesta immortalità.</verse>
    <verse number="54">E quando questo corruttibile avrà rivestita incorruttibilità, e che questo mortale avrà rivestita immortalità, allora sarà adempiuta la parola che è scritta: La morte è stata abissata in vittoria.</verse>
    <verse number="55">O morte, ov’è il tuo dardo? o inferno, ov’è la tua vittoria?</verse>
    <verse number="56">Or il dardo della morte è il peccato, e la forza del peccato è la legge.</verse>
    <verse number="57">Ma ringraziato sia Iddio, il qual ci dà la vittoria per lo Signor nostro Gesù Cristo.</verse>
    <verse number="58">Perciò, fratelli miei diletti, state saldi, immobili, abbondanti del continuo nell’opera del Signore, sapendo che la vostra fatica non è vana nel Signore.</verse>
  </chapter>
  <chapter number="16">
    <verse number="1">ORA, quant’è alla colletta che si fa per i santi, come ne ho ordinato alle chiese della Galazia, così ancor fate voi.</verse>
    <verse number="2">Ogni primo giorno della settimana ciascun di voi riponga appresso di sè ciò che gli sarà comodo; acciocchè, quando io sarò venuto, le collette non si abbiano più a fare.</verse>
    <verse number="3">E quando io sarò giunto, io manderò coloro che voi avrete approvati per lettere a portar la vostra liberalità in Gerusalemme.</verse>
    <verse number="4">E se converrà ch’io stesso ci vada, essi verranno meco.</verse>
    <verse number="5">OR io verrò a voi, dopo che sarò passato per la Macedonia, perciocchè io passerò per la Macedonia.</verse>
    <verse number="6">E forse farò qualche dimora appresso di voi, ovvero ancora ci vernerò; acciocchè voi mi accompagniate dovunque io andrò.</verse>
    <verse number="7">Perciocchè io non voglio questa volta vedervi di passaggio; ma spero dimorar qualche tempo appresso di voi, se il Signore lo permette.</verse>
    <verse number="8">Or io resterò in Efeso fino alla Pentecosta.</verse>
    <verse number="9">Perciocchè una grande ed efficace porta mi è aperta; e vi son molti avversari.</verse>
    <verse number="10">Ora, se Timoteo viene, vedete ch’egli stia sicuramente appresso di voi; perciocchè egli si adopera nell’opera del Signore, come io stesso.</verse>
    <verse number="11">Niuno adunque lo sprezzi, anzi accompagnatelo in pace, acciocchè egli venga a me; perciocchè io l’aspetto co’ fratelli.</verse>
    <verse number="12">Ora, quant’è al fratello Apollo, io l’ho molto confortato di andare a voi co’ fratelli; ma egli del tutto non ha avuta volontà di andarvi ora; ma pur vi andrà, quando avrà l’opportunità.</verse>
    <verse number="13">Vegliate, state fermi nella fede, portatevi virilmente, fortificatevi.</verse>
    <verse number="14">Tutte le cose vostre facciansi con carità.</verse>
    <verse number="15">Ora, fratelli, io vi esorto che voi conoscete la famiglia di Stefana, e sapete che è le primizie dell’Acaia e che si son dedicati al servigio de’ santi</verse>
    <verse number="16">voi ancora vi sottomettiate a tali, ed a chiunque si adopera, e s’affatica nell’opera comune.</verse>
    <verse number="17">Or io mi rallegro della venuta di Stefana, e di Fortunato, e d’Acaico; poichè hanno supplito alla vostra assenza.</verse>
    <verse number="18">Perciocchè hanno ricreato lo spirito mio, ed il vostro; riconoscete adunque coloro che son tali.</verse>
    <verse number="19">Le chiese dell’Asia vi salutano; Aquila, e Priscilla, insieme con la chiesa che è nella lor casa, vi salutano molto nel Signore.</verse>
    <verse number="20">Tutti i fratelli vi salutano; salutatevi gli uni gli altri con un santo bacio.</verse>
    <verse number="21">Il saluto di man propria di me Paolo.</verse>
    <verse number="22">Se alcuno non ama il Signor Gesù Cristo, sia anatema! Maranata.</verse>
    <verse number="23">La grazia del Signor Gesù Cristo sia con voi.</verse>
    <verse number="24">La mia carità sia con tutti voi, in Cristo Gesù. Amen.</verse>
  </chapter>
</book>
