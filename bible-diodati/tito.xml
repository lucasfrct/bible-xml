<?xml version="1.0" encoding="UTF-8"?>
<book version="diodati" name="tito" chapters="3" verses="46" source="Giovanni Diodati" edition="Bíblia Pédia &amp;copy; 2010" abbrev="tt">
  <chapter number="1">
    <verse number="1">PAOLO, servitor di Dio, e apostolo di Gesù Cristo, secondo la fede degli eletti di Dio, e la conoscenza della verità, che è secondo pietà;</verse>
    <verse number="2">in isperanza della vita eterna la quale Iddio, che non può mentire, ha promessa avanti i tempi de’ secoli;</verse>
    <verse number="3">ed ha manifestata ai suoi propri tempi la sua parola, per la predicazione che mi è stata fidata, per mandato di Dio, nostro Salvatore;</verse>
    <verse number="4">a Tito, mio vero figliuolo, secondo la fede comune; grazia, misericordia, e pace, da Dio Padre, e dal Signor Gesù Cristo, nostro Salvatore.</verse>
    <verse number="5">PER questo ti ho lasciato in Creta, acciocchè tu dia ordine alle cose che restano, e costituisca degli anziani per ogni città, siccome ti ho ordinato;</verse>
    <verse number="6">se alcuno è irreprensibile, marito d’una sola moglie, che abbia figliuoli fedeli, che non sieno accusati di dissoluzione, nè ribelli.</verse>
    <verse number="7">Perciocchè conviene che il vescovo sia irreprensibile, come dispensatore della casa di Dio; non di suo senno, non iracondo, non dato al vino, non percotitore, non disonestamente cupido del guadagno;</verse>
    <verse number="8">anzi volonteroso albergatore de’ forestieri, amator de’ buoni, temperato, giusto, santo, continente.</verse>
    <verse number="9">Che ritenga fermamente la fedel parola, che è secondo ammaestramento; acciocchè sia sufficiente ad esortar nella sana dottrina, ed a convincere i contradicenti.</verse>
    <verse number="10">Perciocchè vi son molti ribelli cianciatori, e seduttori di menti; principalmente quei della circoncisione, a cui convien turare la bocca.</verse>
    <verse number="11">I quali sovverton le case intiere, insegnando le cose che non si convengono, per disonesto guadagno.</verse>
    <verse number="12">Uno di loro, lor proprio profeta, ha detto: I Cretesi son sempre bugiardi, male bestie, ventri pigri.</verse>
    <verse number="13">Questa testimonianza è verace; per questa cagione riprendili severamente, acciocchè sieno sani nella fede;</verse>
    <verse number="14">non attendendo a favole giudaiche, nè a comandamenti d’uomini che hanno a schifo la verità.</verse>
    <verse number="15">Ben è ogni cosa pura a’ puri; ma a’ contaminati ed infedeli, niente è puro; anzi e la mente e la coscienza loro è contaminata.</verse>
    <verse number="16">Fanno professione di conoscere Iddio, ma lo rinnegano con le opere, essendo abbominevoli e ribelli, e riprovati ad ogni buona opera.</verse>
  </chapter>
  <chapter number="2">
    <verse number="1">MA tu, proponi le cose convenienti alla sana dottrina.</verse>
    <verse number="2">Che i vecchi sieno sobri, gravi, temperati, sani nella fede, nella carità, nella sofferenza.</verse>
    <verse number="3">Parimente, che le donne attempate abbiano un portamento convenevole a santità; non sieno calunniatrici, non serve di molto vino, ma maestre d’onestà.</verse>
    <verse number="4">Acciocchè ammaestrino le giovani ad esser modeste, ad amare i lor mariti, ed i loro figliuoli;</verse>
    <verse number="5">ad esser temperate, caste, a guardar la casa, ad esser buone, soggette a’ propri mariti; acciocchè la parola di Dio non sia bestemmiata.</verse>
    <verse number="6">Esorta simigliantemente i giovani che sieno temperati,</verse>
    <verse number="7">recando te stesso in ogni cosa per esempio di buone opere; mostrando nella dottrina integrità incorrotta, gravità, parlar sano, irreprensibile:</verse>
    <verse number="8">acciocchè l’avversario sia confuso, non avendo nulla di male da dir di voi.</verse>
    <verse number="9">Che i servi sieno soggetti a’ propri signori, compiacevoli in ogni cosa, non contradicenti;</verse>
    <verse number="10">che non usino frode, ma mostrino ogni buona lealtà; acciocchè in ogni cosa onorino la dottrina di Dio, Salvator nostro.</verse>
    <verse number="11">PERCIOCCHÈ la grazia salutare di Dio è apparita a tutti gli uomini;</verse>
    <verse number="12">ammaestrandoci che, rinunziando all’empietà, e alla mondane concupiscenze, viviamo nel presente secolo temperatamente, e giustamente, e piamente;</verse>
    <verse number="13">aspettando la beata speranza, e l’apparizione della gloria del grande Iddio, e Salvator nostro, Gesù Cristo.</verse>
    <verse number="14">Il quale ha dato sè stesso per noi, acciocchè ci riscattasse d’ogni iniquità, e ci purificasse per essergli un popolo acquistato in proprio, zelante di buone opere.</verse>
    <verse number="15">Proponi queste cose, ed esorta, e riprendi con ogni autorità di comandare. Niuno ti sprezzi.</verse>
  </chapter>
  <chapter number="3">
    <verse number="1">Ricorda loro che sieno soggetti a’ principati, ed alle podestà; che sieno ubbidienti, preparati ad ogni buona opera.</verse>
    <verse number="2">Che non dican male di alcuno; che non sien contenziosi, ma benigni, mostrando ogni mansuetudine inverso tutti gli uomini.</verse>
    <verse number="3">Perciocchè ancora noi eravamo già insensati, ribelli, erranti, servendo a varie concupiscenze, e voluttà; menando la vita in malizia, ed invidia; odiosi, e odiando gli uni gli altri.</verse>
    <verse number="4">Ma, quando la benignità di Dio, nostro Salvatore, e il suo amore inverso gli uomini è apparito,</verse>
    <verse number="5">egli ci ha salvati; non per opere giuste, che noi abbiam fatte; ma, secondo la sua misericordia, per lo lavacro della rigenerazione, e per lo rinnovamento dello Spirito Santo;</verse>
    <verse number="6">il quale egli ha copiosamente sparso sopra noi, per Gesù Cristo, nostro Salvatore.</verse>
    <verse number="7">Acciocchè, giustificati per la grazia d’esso, siam fatti eredi della vita eterna, secondo la nostra speranza.</verse>
    <verse number="8">Certa è questa parola, e queste cose voglio che tu affermi; acciocchè coloro che hanno creduto a Dio abbiano cura d’attendere a buone opere. Queste sono le cose buone ed utili agli uomini.</verse>
    <verse number="9">Ma fuggi le stolte quistioni, e le genealogie, e le contese e risse intorno alla legge; poichè sono inutili e vane.</verse>
    <verse number="10">Schiva l’uomo eretico, dopo la prima e la seconda ammonizione;</verse>
    <verse number="11">sapendo che il tale è sovvertito e pecca, essendo condannato da sè stesso.</verse>
    <verse number="12">QUANDO io avrò mandato a te Artema, o Tichico, studiati di venire a me in Nicopoli; perciocchè io son deliberato di passar quivi il verno.</verse>
    <verse number="13">Accommiata studiosamente Zena, il dottor della legge, ed Apollo; acciocchè nulla manchi loro.</verse>
    <verse number="14">Or imparino ancora i nostri d’attendere a buone opere per gli usi necessari, acciocchè non sieno senza frutto.</verse>
    <verse number="15">Tutti quelli che sono meco ti salutano. Saluta quelli che ci amano in fede. La grazia sia con tutti voi. Amen.</verse>
  </chapter>
</book>
