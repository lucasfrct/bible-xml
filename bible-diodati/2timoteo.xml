<?xml version="1.0" encoding="UTF-8"?>
<book version="diodati" name="2timoteo" chapters="4" verses="83" source="Giovanni Diodati" edition="Bíblia Pédia &amp;copy; 2010" abbrev="2tm">
  <chapter number="1">
    <verse number="1">PAOLO, apostolo di Gesù Cristo, per la volontà di Dio, secondo la promessa della vita, che è in Cristo Gesù,</verse>
    <verse number="2">a Timoteo, figliuol diletto, grazia, misericordia, e pace, da Dio Padre, e dal Signor nostro Cristo Gesù.</verse>
    <verse number="3">IO rendo grazie a Dio, al qual servo fin da’ miei antenati, in pura coscienza; che non resto mai di ritener la memoria di te nelle mie orazioni, notte e giorno;</verse>
    <verse number="4">desideroso di vederti, ricordandomi delle tue lagrime, acciocchè io sia ripieno d’allegrezza;</verse>
    <verse number="5">riducendomi a memoria la fede non finta che è in te, la qual prima abitò in Loide tua avola, ed in Eunice tua madre; or son persuaso che abita in te ancora.</verse>
    <verse number="6">Per la qual cagione io ti rammemoro che tu ravvivi il dono il Dio, il quale è in te per l’imposizione delle mie mani.</verse>
    <verse number="7">Poichè Iddio non ci ha dato spirito di timore; ma di forza, e d’amore, e di correzione.</verse>
    <verse number="8">Non recarti adunque a vergogna la testimonianza del Signor nostro, nè me suo prigione; anzi partecipa le afflizioni dell’evangelo, secondo la virtù di Dio.</verse>
    <verse number="9">Il qual ci ha salvati, e ci ha chiamati per santa vocazione; non secondo le nostre opere, ma secondo il proprio proponimento, e grazia, la quale ci è stata data in Cristo Gesù avanti i tempi de’ secoli.</verse>
    <verse number="10">Ed ora è stata manifestata per l’apparizione del Salvator nostro Gesù Cristo, che ha distrutta la morte, ed ha prodotta in luce la vita, e l’immortalità, per l’evangelo.</verse>
    <verse number="11">A che io sono stato posto banditore, ed apostolo, e dottor de’ Gentili.</verse>
    <verse number="12">Per la qual cagione ancora io soffro queste cose; ma non me ne vergogno; perciocchè io so a cui ho creduto, e son persuaso ch’egli è potente da guardare il mio deposito per quel giorno.</verse>
    <verse number="13">Ritieni la forma delle sane parole, che tu hai udite da me, in fede, e carità, che è in Cristo Gesù.</verse>
    <verse number="14">Guarda il buon deposito, per lo Spirito Santo, che abita in noi.</verse>
    <verse number="15">Tu sai questo: che tutti quelli che son nell’Asia si son ritratti da me; de’ quali è Figello, ed Ermogene.</verse>
    <verse number="16">Conceda il Signore misericordia alla famiglia di Onesiforo; perciocchè spesse volte egli mi ha ricreato, e non si è vergognato della mia catena.</verse>
    <verse number="17">Anzi, essendo a Roma, studiosissimamente mi ha cercato, e mi ha trovato.</verse>
    <verse number="18">Concedagli il Signore di trovar misericordia presso il Signore in quel giorno. Quanti servigi ancora egli ha fatti in Efeso, tu il sai molto bene.</verse>
  </chapter>
  <chapter number="2">
    <verse number="1">Tu adunque, figliuol mio, fortificati nella grazia che è in Cristo Gesù.</verse>
    <verse number="2">E le cose che tu hai udite da me, in presenza di molti testimoni, commettile ad uomini fedeli, i quali sieno sufficienti ad ammaestrare ancora gli altri.</verse>
    <verse number="3">Tu adunque soffri afflizioni, come buon guerriero di Gesù Cristo.</verse>
    <verse number="4">Niuno che va alla guerra s’impaccia nelle faccende della vita, acciocchè piaccia a colui che l’ha soldato.</verse>
    <verse number="5">Ed anche, se alcuno combatte, non è coronato, se non ha legittimamente combattuto.</verse>
    <verse number="6">Egli è convenevole che il lavoratore che fatica goda il primo i frutti.</verse>
    <verse number="7">Considera le cose che io dico; perciocchè io prego il Signore che ti dia intendimento in ogni cosa.</verse>
    <verse number="8">Ricordati che Gesù Cristo è risuscitato da’ morti, il quale è della progenie di Davide, secondo il mio evangelo.</verse>
    <verse number="9">Nel quale io soffro afflizione fino ad esser prigione ne’ legami, a guisa di malfattore; ma la parola di Dio non è prigione.</verse>
    <verse number="10">Perciò io soffro ogni cosa per gli eletti, acciocchè essi ancora ottengano la salute, che è in Cristo Gesù, con gloria eterna.</verse>
    <verse number="11">Certa è questa parola; che se moriamo con lui, con lui altresì viveremo.</verse>
    <verse number="12">Se perseveriamo, con lui altresì regneremo; se lo rinneghiamo, egli altresì ci rinnegherà.</verse>
    <verse number="13">Se siamo infedeli, egli pur rimane fedele; egli non può rinnegar sè stesso.</verse>
    <verse number="14">RAMMEMORA queste cose, protestando, nel cospetto di Dio, che non si contenda di parole, il che a nulla è utile, anzi è per sovvertir gli uditori.</verse>
    <verse number="15">Studiati di presentar te stesso approvato a Dio, operaio che non abbia ad esser confuso, che tagli dirittamente la parola della verità.</verse>
    <verse number="16">Ma schiva le profane vanità di voci; perciocchè procederanno innanzi a maggiore empietà.</verse>
    <verse number="17">E la parola di tali andrà rodendo, a guisa di gangrena; dei quali è Imeneo, e Fileto;</verse>
    <verse number="18">i quali si sono sviati dalla verità; dicendo che la risurrezione è già avvenuta; e sovvertono la fede d’alcuni.</verse>
    <verse number="19">Ma pure il fondamento di Dio sta fermo, avendo questo suggello: Il Signore conosce que’ che son suoi, e: Ritraggasi dall’iniquità chiunque nomina il nome di Cristo.</verse>
    <verse number="20">Or in una gran casa non vi sono sol vasi d’oro e d’argento, ma ancora di legno, e di terra; e gli uni sono ad onore, gli altri a disonore.</verse>
    <verse number="21">Se dunque alcuno si purifica da queste cose, sarà un vaso ad onore, santificato ed acconcio al servigio del Signore, preparato ad ogni buona opera.</verse>
    <verse number="22">Or fuggi gli appetiti giovanili, e procaccia giustizia, fede, carità, pace con quelli che di cuor puro invocano il Signore.</verse>
    <verse number="23">E schiva le quistioni stolte e scempie, sapendo che generano contese.</verse>
    <verse number="24">Or non bisogna che il servitor del Signore contenda; ma che sia benigno inverso tutti, atto e pronto ad insegnare, che comporti i mali;</verse>
    <verse number="25">che ammaestri con mansuetudine quelli che son disposti in contrario, per provar se talora Iddio desse loro di ravvedersi, per conoscer la verità;</verse>
    <verse number="26">in maniera che, tornati a sana mente, uscissero dal laccio del diavolo, dal quale erano stati presi, per far la sua volontà.</verse>
  </chapter>
  <chapter number="3">
    <verse number="1">OR sappi questo, che negli ultimi giorni sopraggiungeranno tempi difficili.</verse>
    <verse number="2">Perciocchè gli uomini saranno amatori di loro stessi, avari, vanagloriosi, superbi, bestemmiatori, disubbidienti a padri e madri, ingrati, scellerati;</verse>
    <verse number="3">senza affezion naturale, mancatori di fede, calunniatori, incontinenti, spietati, senza amore inverso i buoni;</verse>
    <verse number="4">traditori, temerari, gonfi, amatori della voluttà anzi che di Dio;</verse>
    <verse number="5">avendo apparenza di pietà, ma avendo rinnegata la forza d’essa; anche tali schiva.</verse>
    <verse number="6">Perciocchè del numero di costoro son quelli che sottentrano nelle case, e cattivano donnicciuole cariche di peccati, agitate da varie cupidità;</verse>
    <verse number="7">le quali sempre imparano, giammai non possono pervenire alla conoscenza della verità.</verse>
    <verse number="8">Ora, come Ianne e Iambre contrastarono a Mosè, così ancora costoro contrastano alla verità; uomini corrotti della mente, riprovati intorno alla fede.</verse>
    <verse number="9">Ma non procederanno più oltre; perciocchè la loro stoltizia sarà manifesta a tutti, siccome ancora fu quella di coloro.</verse>
    <verse number="10">ORA, quant’è a te, tu hai ben compresa la mia dottrina, il mio procedere, le mie intenzioni, la mia fede, la mia pazienza, la mia carità, la mia sofferenza;</verse>
    <verse number="11">le mie persecuzioni, le mie afflizioni, quali mi sono avvenute in Antiochia, in Iconio, in Listri; tu sai quali persecuzioni io ho sostenute; e pure il Signore mi ha liberato, da tutte.</verse>
    <verse number="12">Ora, tutti quelli ancora, che voglion vivere piamente in Cristo Gesù, saranno perseguitati.</verse>
    <verse number="13">Ma gli uomini malvagi ed ingannatori, procederanno in peggio, seducendo, ed essendo sedotti.</verse>
    <verse number="14">Ma tu, persevera nelle cose che hai imparate, e delle quali sei stato accertato, sapendo da chi tu le hai imparate;</verse>
    <verse number="15">e che da fanciullo tu hai conoscenza delle sacre lettere, le quali ti possono render savio a salute, per la fede che è in Cristo Gesù.</verse>
    <verse number="16">Tutta la scrittura è divinamente inspirata, ed utile ad insegnare, ad arguire, a correggere, ad ammaestrare in giustizia;</verse>
    <verse number="17">acciocchè l’uomo di Dio sia compiuto, appieno fornito per ogni buona opera.</verse>
  </chapter>
  <chapter number="4">
    <verse number="1">Io adunque ti protesto, nel cospetto di Dio, e del Signor Gesù Cristo, il quale ha da giudicare i vivi ed i morti, nella sua apparizione, e nel suo regno,</verse>
    <verse number="2">che tu predichi la parola, che tu faccia instanza a tempo, e fuor di tempo; riprendi, sgrida, esorta, con ogni pazienza, e dottrina.</verse>
    <verse number="3">Perciocchè verrà il tempo, che non comporteranno la sana dottrina; ma, pizzicando loro gli orecchi, si accumuleranno dottori, secondo i lor propri appetiti:</verse>
    <verse number="4">e rivolteranno le orecchie dalla verità, e si volgeranno alle favole.</verse>
    <verse number="5">Ma tu sii vigilante in ogni cosa, soffri afflizioni, fa’ l’opera d’evangelista, fa’ appieno fede del tuo ministerio.</verse>
    <verse number="6">PERCIOCCHÈ, quant’è a me, ad ora son per essere offerto a guisa d’offerta da spandere, e soprastà il tempo della mia tornata a casa.</verse>
    <verse number="7">Io ho combattuto il buon combattimento, io ho finito il corso, io ho serbata la fede.</verse>
    <verse number="8">Nel rimanente, mi è riposta la corona della giustizia, della quale mi farà in quel giorno retribuzione il Signore, il giusto Giudice; e non solo a me, ma a tutti coloro ancora che avranno amata la sua apparizione.</verse>
    <verse number="9">Studiati di venir tosto a me.</verse>
    <verse number="10">Perciocchè Dema mi ha lasciato, avendo amato il presente secolo, e se n’è andato in Tessalonica; Crescente in Galazia, Tito in Dalmazia.</verse>
    <verse number="11">Luca è solo meco; prendi Marco, e menalo teco; perciocchè egli mi è molto utile al ministerio.</verse>
    <verse number="12">Or io ho mandato Tichico in Efeso.</verse>
    <verse number="13">Quando tu verrai, porta la cappa che io ho lasciata in Troade, appresso di Carpo; ed i libri, principalmente le pergamene.</verse>
    <verse number="14">Alessandro, il fabbro di rame, mi ha fatto del male assai; gli renderà il Signore secondo le sue opere.</verse>
    <verse number="15">Da esso ancora tu guardati; perciocchè egli ha grandemente contrastato alle nostre parole.</verse>
    <verse number="16">Niuno si è trovato meco nella mia prima difesa; ma tutti mi hanno abbandonato; non sia loro imputato.</verse>
    <verse number="17">Ma il Signore è stato meco, e mi ha fortificato; acciocchè la predicazione fosse per me appieno accertata, e che tutti i Gentili l’udissero; ed io sono stato liberato dalla gola del leone.</verse>
    <verse number="18">E il Signore mi libererà ancora da ogni mala opera e mi salverà, e raccorrà nel suo regno celeste. A lui sia la gloria ne’ secoli de’ secoli. Amen.</verse>
    <verse number="19">Saluta Priscilla ed Aquila, e la famiglia d’Onesiforo.</verse>
    <verse number="20">Erasto è rimasto in Corinto, ed io ho lasciato Trofimo infermo in Mileto.</verse>
    <verse number="21">Studiati di venire avanti il verno. Eubulo, e Pudente, e Lino, e Claudia, e tutti i fratelli ti salutano.</verse>
    <verse number="22">Sia il Signor Gesù Cristo con lo spirito tuo. La grazia sia con voi. Amen.</verse>
  </chapter>
</book>
