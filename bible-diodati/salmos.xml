<?xml version="1.0" encoding="UTF-8"?>
<book version="diodati" name="salmos" chapters="150" verses="2461" source="Giovanni Diodati" edition="Bíblia Pédia &amp;copy; 2010" abbrev="sl">
  <chapter number="1">
    <verse number="1">BEATO l’uomo che non è camminato nel consiglio degli empi, E non si è fermato nella via de’ peccatori, E non è seduto nella sedia degli schernitori.</verse>
    <verse number="2">Anzi il cui diletto è nella Legge del Signore, E medita in essa giorno e notte.</verse>
    <verse number="3">Egli sarà come un albero piantato presso a ruscelli d’acque, Il quale rende il suo frutto nella sua stagione, E le cui frondi non appassano; E tutto quello ch’egli farà, prospererà.</verse>
    <verse number="4">Così non saranno già gli empi; Anzi saranno come pula sospinta dal vento.</verse>
    <verse number="5">Perciò gli empi non istaranno ritti nel giudicio, Nè i peccatori nella raunanza de’ giusti.</verse>
    <verse number="6">Perciocchè il Signore conosce la via de’ giusti; Ma la via degli empi perirà.</verse>
  </chapter>
  <chapter number="2">
    <verse number="1">PERCHÈ tumultuano le genti, E mormorano i popoli cose vane?</verse>
    <verse number="2">I re della terra si ritrovano, Ed i principi consigliano insieme, Contro al Signore, e contro al suo Unto;</verse>
    <verse number="3">Dicendo: Rompiamo i lor legami, E gettiam via da noi le lor funi.</verse>
    <verse number="4">Colui che siede ne’ cieli ne riderà; Il Signore si befferà di loro.</verse>
    <verse number="5">Allora parlerà loro nella sua ira, E li renderà smarriti nel suo cruccio acceso;</verse>
    <verse number="6">E dirà: Pur nondimeno ho io consacrato il mio Re Sopra Sion, monte della mia santità.</verse>
    <verse number="7">Io spiegherò il decreto; Il Signore mi ha detto: Tu sei il mio figliuolo; Oggi io t’ho generato.</verse>
    <verse number="8">Chiedimi, ed io ti darò per eredità le genti, Ed i confini della terra per tua possessione.</verse>
    <verse number="9">Tu le fiaccherai con una verga di ferro; Tu le triterai come un testo di vasellaio.</verse>
    <verse number="10">Ora dunque, o re, siate savi; Giudici della terra, ricevete correzione.</verse>
    <verse number="11">Servite al Signore con timore, E gioite con tremore.</verse>
    <verse number="12">Baciate il figliuolo, che talora egli non si adiri, E che voi non periate nella vostra via, Quando l’ira sua si sarà pure un poco accesa. Beati tutti coloro che si confidano in lui.</verse>
  </chapter>
  <chapter number="3">
    <verse number="1">Salmo di Davide, composto quando egli fuggi’ per cagione d’Absalom, suo figliuolo O SIGNORE, in quanto gran numero sono i miei nemici! Molti si levano contro a me.</verse>
    <verse number="2">Molti dicono dell’anima mia: Non v’è salute alcuna appo Iddio per lui. Sela.</verse>
    <verse number="3">Ma, Signore, tu sei uno scudo d’intorno a me; Tu sei la mia gloria, e quel che mi sollevi il capo.</verse>
    <verse number="4">Io ho colla mia voce gridato al Signore, Ed egli mi ha risposto dal monte della sua santità. Sela.</verse>
    <verse number="5">Io mi son coricato, e ho dormito; Poi mi son risvegliato; perciocchè il Signore mi sostiene.</verse>
    <verse number="6">Io non temerei di migliaia di popolo, Quando si fossero accampate contro a me d’ogn’intorno.</verse>
    <verse number="7">Levati, Signore; salvami, Dio mio; perciocchè tu hai percossa la mascella di tutti i miei nemici; Tu hai rotti i denti degli empi.</verse>
    <verse number="8">Il salvare appartiene al Signore; La tua benedizione è sopra il tuo popolo. Sela.</verse>
  </chapter>
  <chapter number="4">
    <verse number="1">Salmo di Davide, dato al capo de’ Musici, in su Neghinot QUANDO io grido, rispondimi, o Dio della mia giustizia; Quando io sono stato distretto, tu mi hai messo in largo; Abbi pietà di me, ed esaudisci la mia orazione.</verse>
    <verse number="2">O uomini principali, infino a quando sarà la mia gloria in vituperio? Infino a quando amerete vanità, E andrete dietro a menzogna? Sela.</verse>
    <verse number="3">Or sappiate che il Signore si ha eletto un pietoso; Il Signore mi esaudirà quando io griderò a lui.</verse>
    <verse number="4">Tremate, e non peccate; Ragionate nel cuor vostro, sopra i vostri letti, e restate. Sela.</verse>
    <verse number="5">Sacrificate sacrificii di giustizia, E confidatevi nel Signore.</verse>
    <verse number="6">Molti dicono: Chi ci farà veder del bene? O Signore, alza la luce del tuo volto sopra noi.</verse>
    <verse number="7">Tu mi hai data maggiore allegrezza nel cuore, che non hanno quelli Nel tempo che il lor frumento, e il lor mosto è moltiplicato.</verse>
    <verse number="8">Io mi coricherò in pace, ed in pace ancora dormirò; Perciocchè tu solo, Signore, mi fai abitare sicuramente.</verse>
  </chapter>
  <chapter number="5">
    <verse number="1">Salmo di Davide, dato al capo de’ Musici, in su Nehilot PORGI l’orecchio alle mie parole, o Signore; Intendi la mia meditazione.</verse>
    <verse number="2">Re mio, e Dio mio, attendi alla voce del mio grido; Perciocchè io t’indirizzo la mia orazione.</verse>
    <verse number="3">Signore, ascolta da mattina la mia voce; Da mattina io ti spiego i miei desii, e sto aspettando.</verse>
    <verse number="4">Perciocchè tu non sei un Dio che prenda piacere nell’empietà; Il malvagio non può dimorar teco.</verse>
    <verse number="5">Gl’insensati non possono comparir davanti agli occhi tuoi; Tu odii tutti gli operatori d’iniquità.</verse>
    <verse number="6">Tu farai perire tutti quelli che parlano con menzogna; Il Signore abbomina l’uomo di sangue e di frode.</verse>
    <verse number="7">Ma io, per la grandezza della tua benignità, entrerò nella tua Casa, E adorerò verso il Tempio della tua santità, nel tuo timore.</verse>
    <verse number="8">Signore, guidami per la tua giustizia, per cagion de’ miei insidiatori; Addirizza davanti a me la tua via.</verse>
    <verse number="9">Perciocchè nella bocca loro non v’è dirittura alcuna; L’interior loro non è altro che malizie; La lor gola è un sepolcro aperto, Lusingano colla lor lingua.</verse>
    <verse number="10">Condannali, o Dio; Scadano da’ lor consigli; Scacciali per la moltitudine de’ lor misfatti; Perciocchè si son ribellati contro a te.</verse>
    <verse number="11">E rallegrinsi tutti quelli che si confidano in te, E cantino in eterno, e sii lor protettore; E festeggino in te Quelli che amano il tuo Nome.</verse>
    <verse number="12">Perciocchè tu, Signore, benedirai il giusto; Tu l’intornierai di benevolenza, come d’uno scudo.</verse>
  </chapter>
  <chapter number="6">
    <verse number="1">Salmo di Davide, dato al capo de’ Musici, in Neghinot, sopra Seminit SIGNORE, non correggermi nella tua ira, E non gastigarmi nel tuo cruccio.</verse>
    <verse number="2">Abbi pietà di me, o Signore; perciocchè io son tutto fiacco; Sanami, Signore; perciocchè le mie ossa son tutte smarrite.</verse>
    <verse number="3">L’anima mia eziandio è grandemente smarrita; E tu, Signore, infino a quando?</verse>
    <verse number="4">Rivolgiti, o Signore; riscuoti l’anima mia; Salvami, per amor della tua benignità.</verse>
    <verse number="5">Perciocchè nella morte non v’è memoria di te; Chi ti celebrerà nel sepolcro?</verse>
    <verse number="6">Io mi affanno ne’ miei sospiri; Io allago tutta notte il mio letto, E bagno la mia lettiera colle mie lagrime.</verse>
    <verse number="7">L’occhio mio è consumato di fastidio; Egli è invecchiato per cagione di tutti i miei nemici.</verse>
    <verse number="8">Ritraetevi da me, voi tutti operatori d’iniquità; Perciocchè il Signore ha udita la voce del mio pianto.</verse>
    <verse number="9">Il Signore ha udita la mia supplicazione; Il Signore ha accettata la mia orazione.</verse>
    <verse number="10">Tutti i miei nemici sieno confusi, e grandemente smarriti; Voltin le spalle, e sieno svergognati in un momento.</verse>
  </chapter>
  <chapter number="7">
    <verse number="1">Siggaion di Davide, il quale egli canto’ al Signore, sopra le parole di Cus Beniaminita SIGNORE Iddio mio, io mi confido in te; Salvami da tutti quelli che mi perseguitano, e riscuotimi;</verse>
    <verse number="2">Che talora il mio nemico non rapisca l’anima mia come un leone; E non la laceri, senza che vi sia alcuno che mi riscuota.</verse>
    <verse number="3">Signore Iddio mio, se ho fatto questo, Se vi è perversità nelle mie mani;</verse>
    <verse number="4">Se ho renduto mal per bene a chi viveva in pace meco Io, che ho riscosso colui che mi era nemico senza cagione,</verse>
    <verse number="5">Perseguiti pure il nemico l’anima mia, e l’aggiunga, E calpesti la vita mia, mettendola per terra; E stanzi la mia gloria nella polvere. Sela.</verse>
    <verse number="6">Levati, Signore, nell’ira tua; Innalzati contro a’ furori de’ miei nemici, E destati in mio favore; tu hai ordinato il giudicio.</verse>
    <verse number="7">E circonditi la raunanza de’ popoli; E torna poi in luogo elevato di sopra ad essa.</verse>
    <verse number="8">Il Signore giudicherà i popoli; Signore, giudicami; Giudica di me secondo la mia giustizia, e la mia integrità.</verse>
    <verse number="9">Deh! venga meno la malvagità de’ malvagi, E stabilisci l’uomo giusto; Conciossiachè tu sii l’Iddio giusto, che provi i cuori e le reni.</verse>
    <verse number="10">Il mio scudo è in Dio, Che salva quelli che son diritti di cuore.</verse>
    <verse number="11">Iddio è giusto giudice, E un Dio che si adira ogni giorno.</verse>
    <verse number="12">Se il mio nemico non si converte, egli aguzzerà la sua spada; Già ha teso l’arco suo, e l’ha preparato.</verse>
    <verse number="13">Egli ha apparecchiate arme mortali; Egli adopererà le sue saette contro agli ardenti persecutori.</verse>
    <verse number="14">Ecco, il mio nemico partorisce iniquità; Egli ha conceputo affanno, e partorirà inganno.</verse>
    <verse number="15">Egli ha cavata una fossa, e l’ha affondata; Ma egli stesso è caduto nella fossa ch’egli ha fatta.</verse>
    <verse number="16">Il travaglio ch’egli dà altrui gli ritornerà sopra la testa, E la sua violenza gli scenderà sopra la sommità del capo.</verse>
    <verse number="17">Io loderò il Signore, secondo la sua giustizia; E salmeggerò il Nome del Signore Altissimo.</verse>
  </chapter>
  <chapter number="8">
    <verse number="1">Salmo di Davide, dato al capo de’ Musici, sopra Ghittit QUANT’è magnifico il nome tuo per tutta la terra, O Signore, Signor nostro, Che hai posta la tua maestà sopra i cieli!</verse>
    <verse number="2">Per la bocca de’ piccoli fanciulli, e di quelli che poppano, Tu hai fondata la tua gloria, per cagione de’ tuoi nemici, Per far restare il nemico e il vendicatore.</verse>
    <verse number="3">Quando io veggo i tuoi cieli, che sono opera delle tue dita; La luna e le stelle che tu hai disposte;</verse>
    <verse number="4">Io dico: Che cosa è l’uomo, che tu ne abbi memoria? E che cosa è il figliuolo dell’uomo, che tu ne prenda cura?</verse>
    <verse number="5">E che tu l’abbi fatto poco minor degli Angeli, E l’abbi coronato di gloria e d’onore?</verse>
    <verse number="6">E che tu lo faccia signoreggiare sopra le opere delle tue mani, Ed abbi posto ogni cosa sotto i suoi piedi?</verse>
    <verse number="7">Pecore e buoi tutti quanti, Ed anche le fiere della campagna,</verse>
    <verse number="8">Gli uccelli del cielo, e i pesci del mare, Che guizzano per li sentieri del mare.</verse>
    <verse number="9">O Signore, Signor nostro, Quanto è magnifico il Nome tuo in tutta la terra!</verse>
  </chapter>
  <chapter number="9">
    <verse number="1">Salmo di Davide, dato al capo de’ Musici, sopra Almut-labben IO celebrerò, o Signore, con tutto il mio cuore; Io narrerò tutte le tue maraviglie.</verse>
    <verse number="2">Io mi rallegrerò, e festeggerò in te; Io salmeggerò il tuo Nome, o Altissimo;</verse>
    <verse number="3">Perciocchè i miei nemici hanno volte le spalle; Son caduti, e periti d’innanzi alla tua faccia.</verse>
    <verse number="4">Conciossiachè tu mi abbi fatta ragione e diritto; Tu ti sei posto a sedere sopra il trono, come giusto giudice.</verse>
    <verse number="5">Tu hai sgridate le nazioni, tu hai distrutto l’empio, Tu hai cancellato il loro nome in sempiterno.</verse>
    <verse number="6">O nemico, le desolazioni sono finite in perpetuo, E tu hai disfatte le città. È pur perita la memoria di esse.</verse>
    <verse number="7">Ma il Signore siede in eterno; Egli ha fermato il suo trono per far giudicio.</verse>
    <verse number="8">Ed egli giudicherà il mondo in giustizia, Egli renderà giudicio a’ popoli in dirittura.</verse>
    <verse number="9">E il Signore sarà un alto ricetto al misero; Un alto ricetto a’ tempi ch’egli sarà in distretta.</verse>
    <verse number="10">Laonde, o Signore, quelli che conoscono il Nome tuo si confideranno in te; Perciocchè tu non abbandoni quelli che ti cercano.</verse>
    <verse number="11">Salmeggiate al Signore che abita in Sion; Raccontate fra i popoli i suoi fatti.</verse>
    <verse number="12">Perciocchè egli ridomanda ragione del sangue, egli se ne ricorda; Egli non dimentica il grido de’ poveri afflitti.</verse>
    <verse number="13">Abbi pietà di me, o Signore, Tu che mi tiri in alto dalle porte della morte, Vedi l’afflizione che io soffero da quelli che m’odiano;</verse>
    <verse number="14">Acciocchè io racconti tutte le tue lodi Nelle porte della figliuola di Sion, E festeggi della tua liberazione.</verse>
    <verse number="15">Le genti sono state affondate nella fossa che avevano fatta; Il lor piè è stato preso nella rete che avevano nascosta.</verse>
    <verse number="16">Il Signore è stato conosciuto per lo giudicio ch’egli ha fatto; L’empio è stato allacciato per l’opera delle sue proprie mani. Higgaion; Sela.</verse>
    <verse number="17">Gli empi, tutte le genti che dimenticano Iddio, Andranno in volta nell’inferno.</verse>
    <verse number="18">Perciocchè il povero non sarà dimenticato in sempiterno; La speranza de’ poveri non perirà in perpetuo.</verse>
    <verse number="19">Levati, o Signore; non lasciar che l’uomo si rinforzi; Sieno giudicate le genti davanti alla tua faccia.</verse>
    <verse number="20">Signore, metti spavento in loro; Fa’ che le genti conoscano, che non sono altro che uomini. Sela.</verse>
  </chapter>
  <chapter number="10">
    <verse number="1">O SIGNORE, perchè te ne stai lontano? Perchè ti nascondi a’ tempi che siamo in distretta?</verse>
    <verse number="2">L’empio colla sua superbia persegue il povero afflitto; Ma saranno presi nelle macchinazioni che hanno fatte.</verse>
    <verse number="3">Perciocchè l’empio si gloria de’ desiderii dell’anima sua; E benedice l’avaro, e dispetta il Signore.</verse>
    <verse number="4">L’empio, secondo l’alterezza del suo volto, non si cura di nulla; Tutti i suoi pensieri sono, che non vi è Dio.</verse>
    <verse number="5">Le sue vie son profane in ogni tempo; I tuoi giudicii gli sono una cosa troppo alta, per averli davanti a sè; Egli soffia contro a tutti i suoi nemici.</verse>
    <verse number="6">Egli dice nel suo cuore: Io non sarò giammai smosso; Egli dice, che in veruna età non caderà in alcun male.</verse>
    <verse number="7">La sua bocca è piena di esecrazione, e di frodi, e d’inganno; Sotto la lingua sua vi è perversità ed iniquità.</verse>
    <verse number="8">Egli sta negli agguati per le ville; Egli uccide l’innocente in luoghi nascosti; I suoi occhi spiano il povero.</verse>
    <verse number="9">Egli insidia il povero nel suo nascondimento, Come il leone nella sua spelonca; Egli l’insidia per predarlo; Egli preda il povero, traendolo nella sua rete.</verse>
    <verse number="10">Egli se ne sta quatto e chino; E molti poveri caggiono nelle sue unghie.</verse>
    <verse number="11">Egli dice nel cuor suo: Iddio l’ha dimenticato; Egli ha nascosta la sua faccia, egli giammai non lo vedrà.</verse>
    <verse number="12">Levati, Signore; o Dio, alza la tua mano; Non dimenticare i poveri afflitti.</verse>
    <verse number="13">Perchè l’empio dispetta egli Iddio? Perchè dice egli nel cuor suo, che tu non ne ridomanderai ragione?</verse>
    <verse number="14">Tu l’hai pur veduto; perciocchè tu riguardi l’oltraggio e il dispetto, Per prendere il fatto in mano. Il povero si rimette in te; Tu sei l’aiutatore dell’orfano.</verse>
    <verse number="15">Fiacca il braccio dell’empio; E poi, se tu ricerchi l’empietà del malvagio, non la troverai più.</verse>
    <verse number="16">Il Signore è re in sempiterno; Le genti son perite dalla sua terra.</verse>
    <verse number="17">O Signore, tu esaudisci il desiderio degli umili; Tu raffermi il cuor loro, le tue orecchie sono attente a loro;</verse>
    <verse number="18">Per far ragione all’orfano e al povero; Acciocchè l’uomo di terra non continui più ad usar violenza.</verse>
  </chapter>
  <chapter number="11">
    <verse number="1">Salmo di Davide, dato al capo de’ Musici IO mi confido nel Signore; Come dite voi all’anima mia: Fuggite al vostro monte, come un uccelletto?</verse>
    <verse number="2">Certo, ecco gli empi hanno teso l’arco, Hanno accoccate le lor saette in su la corda, Per tirarle contro a’ diritti di cuore, in luogo scuro.</verse>
    <verse number="3">Quando i fondamenti son ruinati, Che ha fatto il giusto?</verse>
    <verse number="4">Il Signore è nel Tempio della sua santità; Il trono del Signore è ne’ cieli; I suoi occhi veggono, Le sue palpebre esaminano i figliuoli degli uomini.</verse>
    <verse number="5">Il Signore esamina il giusto, e l’empio; E l’anima sua odia colui che ama la violenza.</verse>
    <verse number="6">Egli farà piovere in su gli empi Brace, e fuoco, e solfo, E vento tempestoso, per la porzione del lor calice.</verse>
    <verse number="7">Perciocchè il Signore è giusto; egli ama la giustizia; La sua faccia riguarda l’uomo diritto.</verse>
  </chapter>
  <chapter number="12">
    <verse number="1">Salmo di Davide, dato al capo de’ Musici, sopra Seminit SALVA, Signore; perciocchè gli uomini pii son venuti meno, Ed i veraci son mancati fra i figliuoli degli uomini.</verse>
    <verse number="2">Ciascuno parla con menzogna col suo prossimo, Con labbra lusinghiere; Parlano con un cuor doppio.</verse>
    <verse number="3">Il Signore ricida tutte le labbra lusinghiere, La lingua che parla altieramente;</verse>
    <verse number="4">Di coloro che dicono: Noi sarem padroni colle nostre lingue; Le nostre labbra sono appo noi; Chi è signore sopra noi?</verse>
    <verse number="5">Per la desolazione de’ poveri afflitti, per le strida de’ bisognosi, Ora mi leverò, dice il Signore; Io metterò in salvo quelli contro a cui coloro parlano audacemente.</verse>
    <verse number="6">Le parole del Signore son parole pure, Argento affinato nel fornello di terra, Purgato per sette volte.</verse>
    <verse number="7">Tu, Signore, guarda coloro; Preservali da questa generazione in perpetuo.</verse>
    <verse number="8">Gli empi vanno attorno, Quando i più vili d’infra i figliuoli degli uomini sono innalzati.</verse>
  </chapter>
  <chapter number="13">
    <verse number="1">Salmo di Davide, dato al capo de’ Musici INFINO a quando, o Signore? mi dimenticherai tu in perpetuo? Infino a quando nasconderai la tua faccia da me?</verse>
    <verse number="2">Infino a quando non farò altro tuttodì che consigliar nell’animo, Ed affannarmi nel cuore? Infino a quando s’innalzerà il mio nemico sopra me?</verse>
    <verse number="3">Riguarda, rispondimi, Signore Iddio mio; Illumina gli occhi miei, Che talora io non dorma il sonno della morte;</verse>
    <verse number="4">Che il mio nemico non dica: Io l’ho vinto; E che i miei nemici non festeggino, se io caggio.</verse>
    <verse number="5">Ora, quant’è a me, io mi confido nella tua benignità; Il mio cuore giubilerà nella tua liberazione;</verse>
    <verse number="6">Io canterò al Signore, perciocchè egli mi avrà fatta la mia retribuzione.</verse>
  </chapter>
  <chapter number="14">
    <verse number="1">Salmo di Davide, dato al capo de’ Musici LO stolto ha detto nel suo cuore: Non vi è Dio. Si son corrotti, son divenuti abbominevoli nelle loro opere; Non vi è alcuno che faccia bene.</verse>
    <verse number="2">Il Signore ha riguardato dal cielo in su i figliuoli degli uomini, Per veder se vi fosse alcuno che avesse intelletto, Che cercasse Iddio.</verse>
    <verse number="3">Tutti son guasti, tutti quanti son divenuti puzzolenti; Non vi è alcuno che faccia bene, Non pur uno.</verse>
    <verse number="4">Tutti questi operatori d’iniquità son essi senza intelletto? Essi mangiano il mio popolo, come se mangiassero del pane, E non invocano il Signore.</verse>
    <verse number="5">Là saranno spaventati di grande spavento; Perciocchè Iddio è colla gente giusta.</verse>
    <verse number="6">Fate voi onta al consiglio del povero afflitto, Perciocchè il Signore è la sua confidanza?</verse>
    <verse number="7">Oh! venga pur da Sion la salute d’Israele! Quando il Signore ritrarrà di cattività il suo popolo, Giacobbe festeggerà, Israele si rallegrerà.</verse>
  </chapter>
  <chapter number="15">
    <verse number="1">Salmo di Davide O SIGNORE, chi dimorerà nel tuo tabernacolo? Chi abiterà nel monte della tua santità?</verse>
    <verse number="2">Colui che cammina in integrità, e fa ciò che è giusto, E parla il vero di cuore;</verse>
    <verse number="3">Che non dice male colla sua lingua, E non fa male alcuno al suo compagno, E non leva alcun vituperio contro al suo prossimo;</verse>
    <verse number="4">Appo cui è sprezzato chi deve esser riprovato, E che onora quelli che temono il Signore; E il quale, se ha giurato alcuna cosa, Benchè sia a suo danno, non però la ritratta;</verse>
    <verse number="5">Il quale non dà i suoi danari ad usura. E non prende presenti contro all’innocente. Chi fa queste cose non sarà giammai smosso.</verse>
  </chapter>
  <chapter number="16">
    <verse number="1">Orazione di Davide GUARDAMI, o Dio; perciocchè io mi confido in te.</verse>
    <verse number="2">Io ho detto all’Eterno: Tu sei il mio Signore; Io non ho bene all’infuori di te.</verse>
    <verse number="3">Tutta la mia affezione è inverso i santi che sono in terra, E inverso gli uomini onorati.</verse>
    <verse number="4">I tormenti di coloro che corrono dietro ad altri dii, saran moltiplicati; Io non farò le loro offerte da spandere, che son di sangue; E non mi recherò nelle labbra i nomi loro.</verse>
    <verse number="5">Il Signore è la porzione della mia parte, e il mio calice; Tu, Signore, mantieni quello che mi è scaduto in sorte.</verse>
    <verse number="6">La sorte mi è scaduta in luoghi dilettevoli; Una bella eredità mi è pur toccata.</verse>
    <verse number="7">Io benedirò il Signore, il qual mi consiglia; Eziandio le notti le mie reni mi ammaestrano.</verse>
    <verse number="8">Io ho sempre posto il Signore davanti agli occhi miei; Perciocchè egli è alla mia destra, io non sarò giammai smosso.</verse>
    <verse number="9">Perciò il mio cuore si rallegra, e la mia lingua festeggia; Anzi pur la mia carne abiterà in sicurtà.</verse>
    <verse number="10">Perciocchè tu non lascerai l’anima mia nel sepolcro, E non permetterai che il tuo Santo senta la corruzione della fossa.</verse>
    <verse number="11">Tu mi mostrerai il sentier della vita; Sazietà d’ogni gioia è col tuo volto; Ogni diletto è nella tua destra in sempiterno.</verse>
  </chapter>
  <chapter number="17">
    <verse number="1">Mictam di Davide O SIGNORE, ascolta la giustizia, attendi al mio grido, Porgi l’orecchio alla mia orazione, che io ti fo senza labbra di frode.</verse>
    <verse number="2">Proceda il mio giudicio dalla tua presenza; Gli occhi tuoi veggano le diritture.</verse>
    <verse number="3">Tu hai provato il mio cuore, tu l’hai visitato di notte; Tu mi hai messo al cimento, e non hai trovato nulla; La mia bocca non trapassa il mio pensiero.</verse>
    <verse number="4">Nelle opere degli uomini, per la parola della tue labbra, Io mi son guardato dalle vie de’ violenti.</verse>
    <verse number="5">Sostieni i miei passi ne’ tuoi sentieri, Acciocchè i miei piedi non vacillino.</verse>
    <verse number="6">Io t’invoco, o Dio, perciocchè tu mi esaudisci; Inchina a me il tuo orecchio, ascolta le mie parole.</verse>
    <verse number="7">Dimostra maravigliose le tue benignità, O tu, che, con la tua destra, salvi quelli che si confidano in te, Da quelli che si levano contro a loro.</verse>
    <verse number="8">Guardami come la pupilla dell’occhio, Nascondimi sotto l’ombra delle tue ale,</verse>
    <verse number="9">D’innanzi agli empi che mi disertano; E d’innanzi a’ miei mortali nemici che mi circondano.</verse>
    <verse number="10">Son tutti massicci di grasso, Parlano altieramente colla lor bocca.</verse>
    <verse number="11">Ora c’intorniano, seguitandoci alla traccia; Mirano con gli occhi, per atterrarci;</verse>
    <verse number="12">Somigliano un leone che brama di lacerare; E un leoncello che dimora in nascondimenti.</verse>
    <verse number="13">Levati, o Signore, va’ loro incontro per affrontarli; abbattili; Riscuoti l’anima mia dall’empio colla tua spada;</verse>
    <verse number="14">O Signore, riscuotila colla tua mano dagli uomini, dagli uomini del mondo, La cui parte è in questa vita, E il cui ventre tu empi delle tue conserve; Onde i lor figliuoli son saziati, E lasciano il lor rimanente a’ lor piccoli fanciulli.</verse>
    <verse number="15">Quant’è a me, per giustizia vedrò la tua faccia; Io sarò saziato della tua sembianza, quando io mi risveglierò.</verse>
  </chapter>
  <chapter number="18">
    <verse number="1">Salmo di Davide, servitor del Signore, il qual pronunzio’ le parole di questo cantico al Signore, nel giorno che il Signore l’ebbe riscosso dalla mano di tutti I suoi nemici, e dalla mano di Saulle; dato al capo de’ Musici. Egli adunque disse: O SIGNORE, mia forza, io ti amerò affettuosamente.</verse>
    <verse number="2">(H18-1) Il Signore è la mia rocca, e la mia fortezza, e il mio liberatore, Il mio Dio, la mia rupe; io spererò in lui; Il mio scudo, e il corno della mia salute, il mio alto ricetto.</verse>
    <verse number="3">(H18-2) Io invocai il Signore, a cui si deve ogni lode; E fui salvato da’ miei nemici.</verse>
    <verse number="4">(H18-3) Doglie di morte mi avevano circondato, E torrenti di scellerati mi avevano spaventato.</verse>
    <verse number="5">(H18-4) Legami di sepolcro mi avevano intorniato, Lacci di morte mi avevano incontrato.</verse>
    <verse number="6">(H18-5) Nella mia distretta io invocai il Signore, E gridai all’Iddio mio; Ed egli udì la mia voce dal suo Tempio, E il mio grido pervenne davanti a lui a’ suoi orecchi.</verse>
    <verse number="7">(H18-6) Allora la terra fu scossa, e tremò; E i fondamenti de’ monti furono smossi E scrollati; perciocchè egli era acceso nell’ira.</verse>
    <verse number="8">(H18-7) Un fumo gli saliva per le nari, Ed un fuoco consumante per la bocca; Da lui procedevano brace accese.</verse>
    <verse number="9">(H18-8) Ed egli abbassò i cieli, e discese; E vi era una caligine sotto a’ suoi piedi.</verse>
    <verse number="10">(H18-9) E cavalcava sopra Cherubini, e volava; Ed era portato a volo sopra l’ale del vento.</verse>
    <verse number="11">(H18-10) Egli aveva poste delle tenebre per suo nascondimento; Egli avea d’intorno a sè il suo padiglione, Oscurità d’acque, nubi dell’aria.</verse>
    <verse number="12">(H18-11) Le sue nubi si dileguarono per lo splendore che scoppiava davanti a lui, Con gragnuola e brace accese.</verse>
    <verse number="13">(H18-12) E il Signore tuonò nel cielo, E l’Altissimo diede fuori la sua voce, Con gragnuola e brace accese.</verse>
    <verse number="14">(H18-13) Ed avventò le sue saette, e disperse coloro; Egli lanciò folgori, e li mise in rotta.</verse>
    <verse number="15">(H18-14) E per lo tuo sgridare, o Signore, E per lo soffiar del vento delle tue nari, I canali delle acque apparvero, E i fondamenti del mondo furono scoperti.</verse>
    <verse number="16">(H18-15) Egli da alto distese la mano e mi prese, E mi trasse, fuori di grandi acque.</verse>
    <verse number="17">(H18-16) Egli mi riscosse dal mio potente nemico, E da quelli che mi odiavano; perciocchè erano più forti di me.</verse>
    <verse number="18">(H18-17) Essi erano venuti incontro a me nel giorno della mia calamità; Ma il Signore fu il mio sostegno;</verse>
    <verse number="19">(H18-18) E mi trasse fuori al largo; Egli mi liberò, perciocchè egli mi gradisce.</verse>
    <verse number="20">(H18-19) Il Signore mi ha fatta retribuzione secondo la mia giustizia; Egli mi ha renduto secondo la purità delle mie mani;</verse>
    <verse number="21">(H18-20) Perciocchè io ho osservate le vie del Signore, E non mi sono empiamente rivolto dall’Iddio mio;</verse>
    <verse number="22">(H18-21) Perciocchè io ho tenute davanti a me tutte le sue leggi, E non ho rimossi d’innanzi a me i suoi statuti.</verse>
    <verse number="23">(H18-22) E sono stato intiero inverso lui, E mi son guardato dalla mia iniquità.</verse>
    <verse number="24">(H18-23) E il Signore mi ha renduto secondo la mia giustizia, Secondo la purità delle mie mani nel suo cospetto.</verse>
    <verse number="25">(H18-24) Tu ti mostri pietoso inverso l’uomo pio, Intiero inverso l’uomo intiero.</verse>
    <verse number="26">(H18-25) Tu ti mostri puro col puro, E procedi ritrosamente col perverso;</verse>
    <verse number="27">(H18-26) Perciocchè tu sei quel che salvi la gente afflitta, Ed abbassi gli occhi altieri;</verse>
    <verse number="28">(H18-27) Perciocchè tu sei quel che fai risplendere la mia lampana; Il Signore Iddio mio allumina le mie tenebre;</verse>
    <verse number="29">(H18-28) Perciocchè per la tua virtù io rompo tutta una schiera; E per la virtù dell’Iddio mio salgo sopra il muro.</verse>
    <verse number="30">(H18-29) La via di Dio è intiera; La parola del Signore è purgata col fuoco; Egli è lo scudo di tutti coloro che sperano in lui.</verse>
    <verse number="31">(H18-30) Perciocchè chi è Dio, fuor che il Signore? E chi è Rocca, fuor che l’Iddio nostro?</verse>
    <verse number="32">(H18-31) Iddio è quel che mi cinge di prodezza, E che ha appianata la mia via.</verse>
    <verse number="33">(H18-32) Egli rende i miei piedi simili a quelli delle cerve, E mi fa star ritto in su i miei alti luoghi.</verse>
    <verse number="34">(H18-33) Egli ammaestra le mie mani alla battaglia; E colle mie braccia un arco di rame è rotto.</verse>
    <verse number="35">(H18-34) Tu mi hai ancora dato lo scudo della tua salvezza; E la tua destra mi ha sostenuto, E la tua benignità mi ha accresciuto.</verse>
    <verse number="36">(H18-35) Tu hai allargati i miei passi sotto di me; E le mie calcagna non son vacillate.</verse>
    <verse number="37">(H18-36) Io ho perseguitati i miei nemici, e li ho aggiunti; E non me ne son tornato indietro, finchè non li abbia distrutti.</verse>
    <verse number="38">(H18-37) Io li ho rotti, e non son potuti risorgere; Mi son caduti sotto i piedi.</verse>
    <verse number="39">(H18-38) E tu mi hai cinto di prodezza per la guerra; Ed hai abbattuti sotto di me quelli che si levavano contro a me.</verse>
    <verse number="40">(H18-39) Ed hai fatto voltar le spalle a’ miei nemici davanti a me; Ed io ho distrutti quelli che mi odiavano.</verse>
    <verse number="41">(H18-40) Essi gridarono, ma non vi fu chi li salvasse; Gridarono al Signore, ma egli non rispose loro.</verse>
    <verse number="42">(H18-41) Ed io li ho tritati, come polvere esposta al vento; Io li ho spazzati via, come il fango delle strade.</verse>
    <verse number="43">(H18-42) Tu mi hai scampato dalle brighe del popolo; Tu mi hai costituito capo di nazioni; Il popolo che io non conosceva mi è stato sottoposto.</verse>
    <verse number="44">(H18-43) Al solo udir degli orecchi si son ridotti sotto la mia ubbidienza; Gli stranieri si sono infinti inverso me.</verse>
    <verse number="45">(H18-44) Gli stranieri son divenuti fiacchi, Ed hanno tremato di paura, fin dentro a’ lor ripari.</verse>
    <verse number="46">(H18-45) Viva il Signore, e benedetta sia la mia Rocca; E sia esaltato l’Iddio della mia salute;</verse>
    <verse number="47">(H18-46) Iddio che mi dà il modo di far le mie vendette, E che mi sottomette i popoli.</verse>
    <verse number="48">(H18-47) Che mi scampa da’ miei nemici, Ed anche mi solleva d’infra quelli che mi assaltano, E mi riscuote dall’uomo violento.</verse>
    <verse number="49">(H18-48) Perciò, o Signore, io ti celebrerò fra le genti, E salmeggerò al tuo Nome;</verse>
    <verse number="50">(H18-49) Il quale rende magnifiche le vittorie del suo re, Ed usa benignità inverso Davide suo unto, E inverso la sua progenie in perpetuo.</verse>
  </chapter>
  <chapter number="19">
    <verse number="1">Salmo di Davide, dato al capo de’ Musici I CIELI raccontano la gloria di Dio; E la distesa annunzia l’opera delle sue mani.</verse>
    <verse number="2">Un giorno dietro all’altro quelli sgorgano parole; Una notte dietro all’altra dichiarano scienza.</verse>
    <verse number="3">Non hanno favella, nè parole; La lor voce non si ode;</verse>
    <verse number="4">Ma la lor linea esce fuori per tutta la terra, E le lor parole vanno infino all’estremità del mondo. Iddio ha posto in essi un tabernacolo al sole;</verse>
    <verse number="5">Ed egli esce fuori, come uno sposo dalla sua camera di nozze; Egli gioisce, come un uomo prode a correr l’aringo.</verse>
    <verse number="6">La sua uscita è da una estremità de’ cieli, E il suo giro arriva infino all’altra estremità; E niente è nascosto al suo calore.</verse>
    <verse number="7">La Legge del Signore è perfetta, ella ristora l’anima; La testimonianza del Signore è verace, e rende savio il semplice.</verse>
    <verse number="8">Gli statuti del Signore son diritti, e rallegrano il cuore; Il comandamento del Signore è puro, ed illumina gli occhi.</verse>
    <verse number="9">Il timor del Signore è puro, e dimora in eterno; I giudicii del Signore son verità, tutti quanti son giusti;</verse>
    <verse number="10">Sono più desiderabili che oro, anzi più che gran quantità d’oro finissimo; E più dolci che miele, anzi che quello che stilla da’ favi.</verse>
    <verse number="11">Il tuo servitore è eziandio avvisato per essi; Vi è gran mercede in osservarli.</verse>
    <verse number="12">Chi conosce i suoi errori? Purgami di quelli che mi sono occulti.</verse>
    <verse number="13">Rattieni eziandio il tuo servitore dalle superbie, E fa’ che non signoreggino in me; Allora io sarò intiero, e purgato di gran misfatto.</verse>
    <verse number="14">Sieno grate nel tuo cospetto le parole della mia bocca, E la meditazione del cuor mio, O Signore, mia Rocca, e mio Redentore.</verse>
  </chapter>
  <chapter number="20">
    <verse number="1">Salmo di Davide, dato al capo de’ Musici IL Signore ti risponda nel giorno che tu sarai in distretta; Leviti ad alto in salvo il Nome dell’Iddio di Giacobbe;</verse>
    <verse number="2">Manditi soccorso dal Santuario, E sostengati da Sion;</verse>
    <verse number="3">Ricordisi di tutte le tue offerte, E riduca in cenere il tuo olocausto. Sela.</verse>
    <verse number="4">Diati ciò che è secondo il cuor tuo, E adempia ogni tuo consiglio.</verse>
    <verse number="5">Noi canteremo di allegrezza per la tua vittoria, Ed alzeremo bandiere nel Nome dell’Iddio nostro. Il Signore adempia tutte le tue domande.</verse>
    <verse number="6">Ora so, che il Signore ha salvato il suo unto; Egli gli risponderà dal cielo della sua santità; La vittoria della sua destra è con gran potenza.</verse>
    <verse number="7">Gli uni si fidano in carri, e gli altri in cavalli; Ma noi ricorderemo il Nome del Signore Iddio nostro.</verse>
    <verse number="8">Quelli sono andati in giù, e son caduti; Ma noi siamo restati in piè, e ci siam rizzati.</verse>
    <verse number="9">Salva, Signore; Rispondaci il re nel giorno che noi grideremo.</verse>
  </chapter>
  <chapter number="21">
    <verse number="1">Salmo di Davide, dato al capo de’ Musici SIGNORE, il re si rallegrerà nella tua forza; E quanto festeggerà egli grandemente della tua vittoria!</verse>
    <verse number="2">Tu gli hai dato il desio del suo cuore, E non gli hai rifiutato quel ch’egli ha pronunziato colle sue labbra. Sela.</verse>
    <verse number="3">Perciocchè tu gli sei venuto incontro con benedizioni di beni; Tu gli hai posta in sul capo una corona d’oro finissimo.</verse>
    <verse number="4">Egli ti aveva chiesta vita. E tu gli hai dato lunghezza di giorni in perpetuo.</verse>
    <verse number="5">La sua gloria è grande per la tua vittoria; Tu hai messa sopra lui maestà e magnificenza;</verse>
    <verse number="6">Perciocchè tu l’hai posto in benedizioni in perpetuo; Tu l’hai rallegrato di letizia col tuo volto.</verse>
    <verse number="7">Perciocchè il re si confida nel Signore, E nella benignità dell’Altissimo, egli non sarà giammai smosso.</verse>
    <verse number="8">La tua mano troverà tutti i tuoi nemici; La tua destra troverà quelli che t’odiano.</verse>
    <verse number="9">Tu li renderai simili ad un forno ardente, Al tempo della tua ira; Il Signore li abisserà nel suo cruccio, E il fuoco li divorerà.</verse>
    <verse number="10">Tu farai perire il frutto loro d’in sulla terra, E la lor progenie d’infra i figliuoli degli uomini;</verse>
    <verse number="11">Perciocchè hanno ordito del male contro a te, Ed hanno divisata una malizia, della quale però non potranno venire a capo.</verse>
    <verse number="12">Perciocchè tu li metterai per tuo bersaglio; Tu tirerai diritto colle corde de’ tuoi archi contro alla lor faccia.</verse>
    <verse number="13">Innalzati, Signore, colla tua forza; Noi canteremo, e salmeggeremo la tua potenza.</verse>
  </chapter>
  <chapter number="22">
    <verse number="1">Salmo di Davide, dato al capo de’ Musici, sopra Aielet-hassahar DIO mio, Dio mio, perchè mi hai lasciato? Perchè stai lontano dalla mia salute, e dalle parole del mio ruggire?</verse>
    <verse number="2">O Dio mio, io grido di giorno, e tu non rispondi; Di notte ancora, e non ho posa alcuna.</verse>
    <verse number="3">E pur tu sei il Santo, Il Permanente, le lodi d’Israele.</verse>
    <verse number="4">I nostri padri si son confidati in te; Si son confidati in te, e tu li hai liberati.</verse>
    <verse number="5">Gridarono a te, e furon liberati; In te si confidarono, e non furon confusi.</verse>
    <verse number="6">Ma io sono un verme, e non un uomo; Il vituperio degli uomini, e lo sprezzato fra il popolo.</verse>
    <verse number="7">Chiunque mi vede, si beffa di me, Mi stende il labbro, e scuote il capo;</verse>
    <verse number="8">Dicendo: Egli si rimette nel Signore; liberilo dunque; Riscuotalo, poichè egli lo gradisce.</verse>
    <verse number="9">Certo, tu sei quel che mi hai tratto fuor del seno; Tu mi hai affidato da che io era alle mammelle di mia madre.</verse>
    <verse number="10">Io fui gettato sopra te dalla matrice; Tu sei il mio Dio fin dal seno di mia madre.</verse>
    <verse number="11">Non allontanarti da me; perciocchè l’angoscia è vicina, E non vi è alcuno che mi aiuti.</verse>
    <verse number="12">Grandi tori mi hanno circondato; Possenti tori di Basan mi hanno intorniato;</verse>
    <verse number="13">Hanno aperta la lor gola contro a me, Come un leone rapace e ruggente.</verse>
    <verse number="14">Io mi scolo come acqua, E tutte le mie ossa si scommettono; Il mio cuore è come cera, E si strugge nel mezzo delle mie interiora.</verse>
    <verse number="15">Il mio vigore è asciutto come un testo, E la mia lingua è attaccata alla mia gola; Tu mi hai posto nella polvere della morte.</verse>
    <verse number="16">Perciocchè cani mi hanno circondato; Uno stuolo di maligni mi ha intorniato; Essi mi hanno forate le mani ed i piedi.</verse>
    <verse number="17">Io posso contar tutte le mie ossa; Essi mi riguardano, e mi considerano.</verse>
    <verse number="18">Si spartiscono fra loro i miei vestimenti, E tranno la sorte sopra la mia vesta.</verse>
    <verse number="19">Tu dunque, Signore, non allontanarti; Tu che sei la mia forza, affrettati a soccorrermi.</verse>
    <verse number="20">Riscuoti l’anima mia dalla spada, L’unica mia dalla branca del cane.</verse>
    <verse number="21">Salvami dalla gola del leone, Ed esaudiscimi, liberandomi dalle corna de’ liocorni.</verse>
    <verse number="22">Io racconterò il tuo Nome a’ miei fratelli; Io ti loderò in mezzo della raunanza.</verse>
    <verse number="23">Voi che temete il Signore, lodatelo; Glorificatelo voi, tutta la progenie di Giacobbe; E voi tutta la generazione d’Israele, abbiate timor di lui.</verse>
    <verse number="24">Perciocchè egli non ha sprezzata, nè disdegnata l’afflizione dell’afflitto; E non ha nascosta la sua faccia da lui; E quando ha gridato a lui, l’ha esaudito.</verse>
    <verse number="25">Da te io ho l’argomento della mia lode in grande raunanza; Io adempirò i miei voti in presenza di quelli che ti temono.</verse>
    <verse number="26">I mansueti mangeranno, e saranno saziati; Que’ che cercano il Signore lo loderanno; Il vostro cuore viverà in perpetuo.</verse>
    <verse number="27">Tutte le estremità della terra ne avranno memoria, E si convertiranno al Signore; E tutte le nazioni delle genti adoreranno nel suo cospetto.</verse>
    <verse number="28">Perciocchè al Signore appartiene il regno; Ed egli è quel che signoreggia sopra le genti.</verse>
    <verse number="29">Tutti i grassi della terra mangeranno ed adoreranno; Parimente tutti quelli che scendono nella polvere, E che non possono mantenersi in vita, s’inchineranno davanti a lui.</verse>
    <verse number="30">La lor posterità gli servirà; Ella sarà annoverata per generazione al Signore.</verse>
    <verse number="31">Essi verranno, ed annunzieranno la sua giustizia; Ed alla gente che ha da nascere ciò ch’egli avrà operato.</verse>
  </chapter>
  <chapter number="23">
    <verse number="1">Salmo di Davide IL Signore è il mio pastore: nulla mi mancherà.</verse>
    <verse number="2">Egli mi fa giacere in paschi erbosi, Mi guida lungo le acque chete.</verse>
    <verse number="3">Egli mi ristora l’anima; Egli mi conduce per sentieri di giustizia, Per amor del suo Nome.</verse>
    <verse number="4">Avvegnachè io camminassi nella valle dell’ombra della morte, Io non temerei male alcuno; perciocchè tu sei meco; La tua bacchetta, e la tua verga mi consolano.</verse>
    <verse number="5">Tu apparecchi davanti a me la mensa, al cospetto de’ miei nemici; Tu ungi il mio capo con olio; la mia coppa trabocca.</verse>
    <verse number="6">Per certo, beni e benignità mi accompagneranno Tutti i giorni della mia vita; Ed io abiterò nella Casa del Signore Per lunghi giorni.</verse>
  </chapter>
  <chapter number="24">
    <verse number="1">Salmo di Davide AL Signore appartiene la terra, e tutto quello che è in essa; Il mondo, ed i suoi abitanti.</verse>
    <verse number="2">Perciocchè egli l’ha fondata sopra i mari, E l’ha fermata sopra i fiumi.</verse>
    <verse number="3">Chi salirà al monte del Signore? E chi starà nel luogo suo santo?</verse>
    <verse number="4">L’uomo innocente di mani, e puro di cuore; Il qual non eleva l’animo a vanità, e non giura con frode.</verse>
    <verse number="5">Un tale riceverà benedizione dal Signore, E giustizia dall’Iddio della sua salute.</verse>
    <verse number="6">Tale è la generazione di quelli che lo ricercano; Tale è Giacobbe che cerca la tua faccia, o Dio. Sela.</verse>
    <verse number="7">O porte, alzate i vostri capi; E voi, porte eterne, alzatevi; E il Re di gloria entrerà.</verse>
    <verse number="8">Chi è questo Re di gloria? Egli è il Signore forte e possente; Il Signore poderoso in battaglia.</verse>
    <verse number="9">O porte, alzate i vostri capi; Alzatevi, o porte eterne; E il Re di gloria entrerà.</verse>
    <verse number="10">Chi è questo Re di gloria? Egli è il Signor degli eserciti; Esso è il Re di gloria. Sela.</verse>
  </chapter>
  <chapter number="25">
    <verse number="1">Salmo di Davide O SIGNORE, io levo l’anima mia a te.</verse>
    <verse number="2">Dio mio, io mi confido in te; fa’ che io non sia confuso, E che i miei nemici non facciano festa di me.</verse>
    <verse number="3">Ed anche che niuno di quelli che sperano in te sia confuso; Sien confusi quelli che si portano dislealmente senza cagione.</verse>
    <verse number="4">Signore, fammi conoscere le tue vie; Insegnami i tuoi sentieri.</verse>
    <verse number="5">Inviami nella tua verità, ed ammaestrami; Perciocchè tu sei l’Iddio della mia salute; Io ti attendo tuttodì.</verse>
    <verse number="6">Ricordati, Signore, delle tue compassioni, e delle tue benignità; Perciocchè sono ab eterno.</verse>
    <verse number="7">Non ridurti a memoria i peccati della mia giovanezza, Nè i miei misfatti; Secondo la tua benignità, ricordati di me, O Signore, per amore della tua bontà.</verse>
    <verse number="8">Il Signore è buono e diritto; Perciò egli insegnerà la via a’ peccatori.</verse>
    <verse number="9">Egli invierà i mansueti nella dirittura, Ed insegnerà la sua via agli umili.</verse>
    <verse number="10">Tutte le vie del Signore son benignità e verità, Inverso quelli che guardano il suo patto e le sue testimonianze.</verse>
    <verse number="11">O Signore, per amor del tuo Nome, Perdonami la mia iniquità; perciocchè ella è grande.</verse>
    <verse number="12">Chi è l’uomo che tema il Signore? Egli gl’insegnerà la via ch’egli deve eleggere.</verse>
    <verse number="13">L’anima sua dimorerà per mezzo i beni, E la sua progenie erederà la terra.</verse>
    <verse number="14">Il Signore dà a conoscere il suo consiglio ed il suo patto A quelli che lo temono.</verse>
    <verse number="15">I miei occhi son del continuo verso il Signore; Perciocchè egli trarrà i miei piedi della rete.</verse>
    <verse number="16">Riguarda a me, ed abbi pietà di me; Perciocchè io son solo ed afflitto.</verse>
    <verse number="17">Le angosce del mio cuore si sono aumentate; Trammi delle mie distrette.</verse>
    <verse number="18">Vedi la mia afflizione ed il mio affanno; E perdonami tutti i miei peccati.</verse>
    <verse number="19">Vedi i miei nemici; perciocchè son molti, E mi odiano d’un odio pieno di violenza.</verse>
    <verse number="20">Guarda l’anima mia, e riscuotimi; Fa’ che io non sia confuso; perciocchè io mi confido in te.</verse>
    <verse number="21">L’integrità e la dirittura mi guardino; Perciocchè io ho sperato in te.</verse>
    <verse number="22">O Dio, riscuoti Israele da tutte le sue tribolazioni.</verse>
  </chapter>
  <chapter number="26">
    <verse number="1">Salmo di Davide GIUDICIAMI, Signore; perciocchè io son camminato nella mia integrità; E mi son confidato nel Signore; io non sarò smosso.</verse>
    <verse number="2">Provami, Signore, e sperimentami; Metti al cimento le mie reni ed il mio cuore.</verse>
    <verse number="3">Perciocchè io ho davanti agli occhi la tua benignità, E son camminato nella tua verità.</verse>
    <verse number="4">Io non son seduto con uomini bugiardi, E non sono andato co’ dissimulati.</verse>
    <verse number="5">Io odio la raunanza de’ maligni, E non son seduto con gli empi.</verse>
    <verse number="6">Io lavo le mie mani nell’innocenza, E circuisco il tuo Altare, o Signore;</verse>
    <verse number="7">Facendo risonar voce di lode, E raccontando tutte le tue maraviglie.</verse>
    <verse number="8">O Signore, io amo l’abitacolo della tua Casa, E il luogo del tabernacolo della tua gloria.</verse>
    <verse number="9">Non metter l’anima mia in un fascio co’ peccatori, Nè la mia vita con gli uomini di sangue;</verse>
    <verse number="10">Nelle cui mani è scelleratezza, E la cui destra è piena di presenti.</verse>
    <verse number="11">Ma io camminerò nella mia integrità; Riscuotimi, ed abbi pietà di me.</verse>
    <verse number="12">Il mio piè sta fermo e ritto in luogo piano. Io benedirò il Signore nelle raunanze.</verse>
  </chapter>
  <chapter number="27">
    <verse number="1">Salmo di Davide IL Signore è la mia luce e la mia salute; Di chi temerò? Il Signore è la forza della mia vita; Di chi avrò paura?</verse>
    <verse number="2">Quando i maligni mi hanno assalito per divorar la mia carne, Eglino stessi, i miei nemici ed avversari, son traboccati e caduti.</verse>
    <verse number="3">Avvegnachè tutto un campo si accampasse contro a me, Il mio cuore non avrebbe però paura; Benchè una battaglia si levasse contro a me, Io avrei confidanza in questo.</verse>
    <verse number="4">Io ho chiesta una cosa al Signore, quella procaccerò: Che io dimori nella Casa del Signore tutti i giorni della mia vita, Per mirar la bellezza del Signore, E visitare il suo Tempio.</verse>
    <verse number="5">Perciocchè egli mi nasconderà nel suo tabernacolo, Nel giorno dell’avversità; Egli mi occulterà nel nascondimento del suo padiglione; Egli mi leverà ad alto sopra una roccia.</verse>
    <verse number="6">Anzi pure ora il mio capo s’innalzerà sopra i miei nemici Che son d’intorno a me; Ed io sacrificherò nel suo tabernacolo sacrificii con giubilo; Io canterò, e salmeggerò al Signore.</verse>
    <verse number="7">Signore, ascolta la mia voce, colla quale io grido; Ed abbi pietà di me, e rispondimi.</verse>
    <verse number="8">Il mio cuore mi dice da parte tua: Cercate la mia faccia. Io cerco la tua faccia, o Signore.</verse>
    <verse number="9">Non nascondere il tuo volto da me, Non rigettare in ira il tuo servitore; Tu sei stato il mio aiuto; non lasciarmi, e non abbandonarmi, O Dio della mia salute.</verse>
    <verse number="10">Quantunque mio padre e mia madre mi avessero abbandonato, Pure il Signore mi accoglierà.</verse>
    <verse number="11">O Signore, insegnami la tua via, E giudami per un sentiero piano, Per cagione de’ miei nemici.</verse>
    <verse number="12">Non darmi alle voglie de’ miei nemici; Perciocchè son surti contro a me falsi testimoni, Ed uomini che audacemente parlano di violenza.</verse>
    <verse number="13">Oh! se non avessi creduto di vedere i beni del Signore, Nella terra de’ viventi!</verse>
    <verse number="14">Attendi il Signore, Fortificati; ed egli conforterà il tuo cuore; Spera pur nel Signore.</verse>
  </chapter>
  <chapter number="28">
    <verse number="1">Salmo di Davide IO grido a te, Signore; Rocca mia, non tacere, senza rispondermi; Che talora, se tu ti taci, Io non sia renduto simile a quelli che scendono nella fossa.</verse>
    <verse number="2">Ascolta la voce delle mie supplicazioni, mentre io grido a te, Mentre io levo le mani verso l’oracolo della tua santità.</verse>
    <verse number="3">Non istrascinarmi con gli empi, e con gli operatori d’iniquità, I quali parlano di pace co’ lor prossimi, Ma hanno della malizia nel cuore.</verse>
    <verse number="4">Rendi loro secondo le loro opere, e secondo le malvagità de’ lor fatti; Rendi loro secondo le opere delle lor mani; Da’ loro la lor retribuzione.</verse>
    <verse number="5">Perciocchè non considerano i fatti del Signore, Nè l’opere delle sue mani, Egli li distruggerà, e non li edificherà.</verse>
    <verse number="6">Benedetto sia il Signore; Perciocchè egli ha udita la voce delle mie supplicazioni.</verse>
    <verse number="7">Il Signore è la mia forza ed il mio scudo; In lui si è confidato il mio cuore, ed io sono stato soccorso; Onde il mio cuore festeggia Ed io lo celebrerò co’ miei cantici.</verse>
    <verse number="8">Il Signore è la forza del suo popolo, Ed è la fortezza delle salvazioni del suo unto.</verse>
    <verse number="9">Salva il tuo popolo, e benedici la tua eredità; E pascili, e innalzali in perpetuo.</verse>
  </chapter>
  <chapter number="29">
    <verse number="1">Salmo di Davide DATE al Signore, o figliuoli de’ potenti, Date al Signore gloria e forza.</verse>
    <verse number="2">Date al Signore la gloria dovuta al suo Nome; Adorate il Signore nel magnifico santuario.</verse>
    <verse number="3">La voce del Signore è sopra le acque; L’Iddio di gloria tuona; Il Signore è sopra le grandi acque.</verse>
    <verse number="4">La voce del Signore è con potenza; La voce del Signore è con magnificenza.</verse>
    <verse number="5">La voce del Signore rompe i cedri; E il Signore spezza i cedri del Libano;</verse>
    <verse number="6">E li fa saltellar come un vitello; Il Libano stesso, e Sirion, come il figlio d’un liocorno.</verse>
    <verse number="7">La voce del Signore sparge, a guisa di schegge, fiamme di fuoco.</verse>
    <verse number="8">La voce del Signore fa tremare il deserto; Il Signore fa tremare il deserto di Cades.</verse>
    <verse number="9">La voce del Signore fa partorir le cerve, E sfronda le selve; Ma intanto ciascuna predica la sua gloria nel suo Tempio.</verse>
    <verse number="10">Il Signore nel diluvio siede; Anzi il Signore siede re in eterno.</verse>
    <verse number="11">Il Signore darà forza al suo popolo; Il Signore benedirà il suo popolo in pace.</verse>
  </chapter>
  <chapter number="30">
    <verse number="1">Salmo di canto di Davide, sopra la dedicazione della sua casa SIGNORE, io ti esalterò; perciocchè tu mi hai tratto ad alto, E non hai rallegrati di me i miei nemici.</verse>
    <verse number="2">Signore Iddio mio, Io ho gridato a te, e tu mi hai sanato.</verse>
    <verse number="3">Signore, tu hai fatta salir l’anima mia fuor del sepolcro; Tu mi hai salvata la vita, acciocchè io non iscendessi nella fossa.</verse>
    <verse number="4">Salmeggiate al Signore voi suoi santi; E celebrate la memoria della sua santità.</verse>
    <verse number="5">Perciocchè l’ira sua dura solo un momento; Ma la sua benevolenza dura tutta una vita; La sera appo noi alberga il pianto, Ma la mattina vi è giubilo.</verse>
    <verse number="6">Quant’è a me, nella mia quiete, io diceva: Io non sarò giammai smosso.</verse>
    <verse number="7">Signore, tu avevi, per lo tuo favore, stanziata la fortezza nel mio monte; Ma tosto che tu hai nascosta la tua faccia, io sono stato smarrito.</verse>
    <verse number="8">Io ho gridato a te, Signore, Ed ho supplicato al Signore,</verse>
    <verse number="9">Dicendo: Che utilità avrai nel mio sangue, Se io scendo nella fossa? La polvere ti celebrerà ella? Predicherà ella la tua verità?</verse>
    <verse number="10">Ascolta, Signore, ed abbi pietà di me; Signore, siimi in aiuto.</verse>
    <verse number="11">Tu hai mutato il mio duolo in festa; Tu hai sciolto il mio cilicio, e mi hai cinto di allegrezza;</verse>
    <verse number="12">Acciocchè la mia gloria ti salmeggi, e non si taccia. Signore Iddio mio, io ti celebrerò in eterno.</verse>
  </chapter>
  <chapter number="31">
    <verse number="1">Salmo di Davide, dato al capo de’ Musici SIGNORE, io mi son confidato in te; Fa’ che io non sia giammai confuso; Liberami per la tua giustizia.</verse>
    <verse number="2">Inchina a me il tuo orecchio, affrettati a liberarmi; Siimi una rocca forte, e un luogo di fortezza, Per salvarmi.</verse>
    <verse number="3">Perciocchè tu sei la mia rocca e la mia fortezza; E, per amor del tuo Nome, guidami, e conducimi.</verse>
    <verse number="4">Trammi fuor della rete che mi è stata tesa di nascosto; Poichè tu sei la mia fortezza.</verse>
    <verse number="5">Io rimetto il mio spirito nelle tue mani; Tu mi hai riscattato, o Signore Iddio di verità.</verse>
    <verse number="6">Io odio quelli che attendono alle vanità di menzogna; Ma io mi confido nel Signore.</verse>
    <verse number="7">Io festeggerò, e mi rallegrerò della tua benignità; Perciocchè tu avrai veduta la mia afflizione, Ed avrai presa conoscenza delle tribolazioni dell’anima mia;</verse>
    <verse number="8">E non mi avrai messo in mano del nemico; Ed avrai fatto star ritti i miei piedi al largo.</verse>
    <verse number="9">Abbi mercè di me, Signore; perciocchè io sono in distretta; L’occhio mio, l’anima mia, e il ventre mio, son consumati di cordoglio.</verse>
    <verse number="10">Perciocchè la mia vita si vien meno di noia, Ed i miei anni di sospirare; Le mie forze sono scadute per le mie pene, E le mie ossa son consumate.</verse>
    <verse number="11">Per cagione di tutti i miei nemici, io sono stato in gran vituperio Eziandio a’ miei vicini, e in ispavento a’ miei conoscenti; Quelli che mi veggono fuori se ne fuggono lontano da me.</verse>
    <verse number="12">Io sono stato dimenticato dal cuor loro come un morto; Io son simile ad un vaso perduto.</verse>
    <verse number="13">Perciocchè io ho udito il vituperio di molti; Spavento è d’ogn’intorno, Mentre prendono insieme consiglio contro a me, E macchinano di tormi la vita.</verse>
    <verse number="14">Ma io, o Signore, mi confido in te; Io ho detto: Tu sei l’Iddio mio.</verse>
    <verse number="15">I miei tempi son nella tua mano; Riscuotimi dalla mano de’ miei nemici, e da quelli che mi perseguitano.</verse>
    <verse number="16">Fa’ risplendere il tuo volto sopra il tuo servitore; Salvami per la tua benignità.</verse>
    <verse number="17">O Signore, fa’ che io non sia confuso; perciocchè io t’invoco; Sieno confusi gli empi; Abbian la bocca turata, e sieno posti nel sepolcro.</verse>
    <verse number="18">Ammutoliscano le labbra bugiarde, Le quali parlano duramente contro al giusto, Con alterezza, e con isprezzo.</verse>
    <verse number="19">Quanto grandi sono i tuoi beni Che tu hai riposti a quelli che ti temono; E che tu fai in presenza de’ figliuoli degli uomini, Inverso quelli che si confidano in te!</verse>
    <verse number="20">Tu li nascondi, nel nascondimento della tua faccia, Dalle superbie degli uomini; Tu li occulti in un tabernacolo, lungi dalle brighe delle lingue.</verse>
    <verse number="21">Benedetto sia il Signore; Perciocchè egli ha renduta ammirabile la sua benignità inverso me, Come se io fossi stato in una città di fortezza.</verse>
    <verse number="22">Ora, quant’è a me, nel mio smarrimento, dissi: Io son riciso d’innanzi al tuo cospetto Ma pur tu hai udita la voce delle mie supplicazioni, Quando io ho gridato a te.</verse>
    <verse number="23">Amate il Signore, voi suoi santi tutti; Il Signore guarda i fedeli, E rende la retribuzione a colmo a quelli che procedono alteramente.</verse>
    <verse number="24">Confortatevi, voi tutti che sperate nel Signore; Ed egli fortificherà il vostro cuore.</verse>
  </chapter>
  <chapter number="32">
    <verse number="1">Maschil di Davide BEATO colui la cui trasgressione è rimessa, E il cui peccato è coperto!</verse>
    <verse number="2">Beato l’uomo a cui il Signore non imputa iniquità, E nel cui spirito non vi è frode alcuna!</verse>
    <verse number="3">Mentre io mi son taciuto, le mie ossa si sono invecchiate, Nel mio ruggire di tutto dì.</verse>
    <verse number="4">Perciocchè giorno e notte la tua mano era aggravata sopra me, L’umor mio era divenuto simile ad arsure di state. Sela.</verse>
    <verse number="5">Io ti ho dichiarato il mio peccato, non ho coperta la mia iniquità, Io ho detto: Io confesserò le mie trasgressioni al Signore; E tu hai rimessa l’iniquità del mio peccato. Sela.</verse>
    <verse number="6">Perciò ogni uomo pio ti farà orazione Nel tempo che tu puoi esser trovato; Nel tempo di diluvio di grandi acque, esse non pur perverranno a lui.</verse>
    <verse number="7">Tu sei il mio ricetto, tu mi guarderai di distretta, Tu mi circonderai di canti di liberazione. Sela.</verse>
    <verse number="8">Io voglio ammaestrarti ed insegnarti la via, Per la quale devi camminare; E consigliarti, avendo l’occhio sopra te.</verse>
    <verse number="9">Non siate come il cavallo, nè come il mulo, che sono senza intelletto; La cui bocca conviene frenare con morso e con freno, Altrimenti non si accosterebbero a te.</verse>
    <verse number="10">Molti dolori avverranno all’empio; Ma benignità intornierà colui che si confida nel Signore.</verse>
    <verse number="11">Rallegratevi nel Signore, e fate festa, o giusti; E giubilate, voi tutti che siete diritti di cuore.</verse>
  </chapter>
  <chapter number="33">
    <verse number="1">VOI giusti, giubilate nel Signore; La lode è decevole agli uomini diritti.</verse>
    <verse number="2">Celebrate il Signore colla cetera; Salmeggiategli col saltero e col decacordo.</verse>
    <verse number="3">Cantategli un nuovo cantico, Sonate maestrevolmente con giubilo.</verse>
    <verse number="4">Perciocchè la parola del Signore è diritta; E tutte le sue opere son fatte con verità.</verse>
    <verse number="5">Egli ama la giustizia e la dirittura; La terra è piena della benignità del Signore.</verse>
    <verse number="6">I cieli sono stati fatti per la parola del Signore, E tutto il loro esercito per lo soffio della sua bocca.</verse>
    <verse number="7">Egli ha adunate le acque del mare come in un mucchio; Egli ha riposti gli abissi come in tesori.</verse>
    <verse number="8">Tutta la terra tema del Signore; Abbianne spavento tutti gli abitanti del mondo.</verse>
    <verse number="9">Perciocchè egli disse la parola, e la cosa fu; Egli comandò, e la cosa surse.</verse>
    <verse number="10">Il Signore dissipa il consiglio delle genti, Ed annulla i pensieri de’ popoli.</verse>
    <verse number="11">Il consiglio del Signore dimora in eterno; I pensieri del suo cuore dimorano per ogni età.</verse>
    <verse number="12">Beata la gente di cui il Signore è l’Iddio; Beato il popolo, il quale egli ha eletto per sua eredità.</verse>
    <verse number="13">Il Signore riguarda dal cielo, Egli vede tutti i figliuoli degli uomini.</verse>
    <verse number="14">Egli mira, dalla stanza del suo seggio, Tutti gli abitanti della terra.</verse>
    <verse number="15">Egli è quel che ha formato il cuor di essi tutti, Che considera tutte le loro opere.</verse>
    <verse number="16">Il re non è salvato per grandezza di esercito; L’uomo prode non iscampa per grandezza di forza.</verse>
    <verse number="17">Il cavallo è cosa fallace per salvare, E non può liberare colla grandezza della sua possa.</verse>
    <verse number="18">Ecco, l’occhio del Signore è inverso quelli che lo temono; Inverso quelli che sperano nella sua benignità;</verse>
    <verse number="19">Per riscuoter l’anima loro dalla morte, E per conservarli in vita in tempo di fame.</verse>
    <verse number="20">L’anima nostra attende il Signore; Egli è il nostro aiuto, e il nostro scudo.</verse>
    <verse number="21">Certo, il nostro cuore si rallegrerà in lui; Perciocchè noi ci siam confidati nel Nome della sua santità.</verse>
    <verse number="22">La tua benignità, o Signore, sia sopra noi, Siccome noi abbiamo sperato in te.</verse>
  </chapter>
  <chapter number="34">
    <verse number="1">Salmo di Davide, intorno a ciò ch’egli si contraffece davanti ad Abimelec; onde esso lo cacciò via, ed egli se ne andò IO benedirò il Signore in ogni tempo; La sua lode sarà sempre nella mia bocca.</verse>
    <verse number="2">L’anima mia si glorierà nel Signore; Gli umili l’udiranno, e si rallegreranno.</verse>
    <verse number="3">Magnificate meco il Signore, Ed esaltiamo tutti insieme il suo Nome.</verse>
    <verse number="4">Io ho cercato il Signore, ed egli mi ha risposto, E mi ha liberato da tutti i miei spaventi.</verse>
    <verse number="5">Quelli che hanno riguardato a lui sono stati illuminati, E le lor facce non sono state svergognate.</verse>
    <verse number="6">Questo povero afflitto ha gridato, e il Signore l’ha esaudito, E l’ha salvato da tutte le sue distrette.</verse>
    <verse number="7">Gli Angeli del Signore sono accampati intorno a quelli che lo temono, E li liberano.</verse>
    <verse number="8">Gustate, e vedete quanto il Signore è buono; Beato l’uomo che spera in lui.</verse>
    <verse number="9">Temete il Signore, voi suoi santi; Poichè nulla manca a quelli che lo temono.</verse>
    <verse number="10">I leoncelli soffrono necessità e fame; Ma quelli che cercano il Signore non hanno mancamento di alcun bene.</verse>
    <verse number="11">Venite, figliuoli, ascoltatemi; Io v’insegnerò il timor del Signore.</verse>
    <verse number="12">Quale è l’uomo che abbia voglia di vivere, Che ami lunghezza di giorni per veder del bene?</verse>
    <verse number="13">Guarda la tua lingua dal male, E le tue labbra da parlar frode.</verse>
    <verse number="14">Ritratti dal male, e fa’ il bene; Cerca la pace, e procacciala.</verse>
    <verse number="15">Gli occhi del Signore son verso i giusti, E le sue orecchie sono attente al grido loro.</verse>
    <verse number="16">La faccia del Signore è contro a quelli che fanno male, Per isterminare la lor memoria d’in su la terra.</verse>
    <verse number="17">I giusti gridano, e il Signore li esaudisce, E li libera da tutte le lor distrette.</verse>
    <verse number="18">Il Signore è presso di quelli che hanno il cuor rotto, E salva quelli che hanno lo spirito contrito.</verse>
    <verse number="19">Molte son le afflizioni del giusto; Ma il Signore lo libererà da tutte.</verse>
    <verse number="20">Egli guarda tutte le ossa di esso: E niuno ne può esser rotto.</verse>
    <verse number="21">La malvagità farà morire il malvagio, E quelli che odiano il giusto saran distrutti.</verse>
    <verse number="22">Il Signore riscatta l’anima de’ suoi servitori; E niuno di quelli che sperano in lui sarà distrutto.</verse>
  </chapter>
  <chapter number="35">
    <verse number="1">Salmo di Davide O SIGNORE, contendi con quelli che contendono meco; Guerreggia con quelli che guerreggiano meco.</verse>
    <verse number="2">Prendi lo scudo e la targa; E levati in mio aiuto.</verse>
    <verse number="3">E trai fuori la lancia, e serra il passo a quelli che mi perseguitano; Di’ all’anima mia: Io son la tua salute.</verse>
    <verse number="4">Sien confusi e svergognati quelli che cercano l’anima mia; Voltin le spalle, e sieno svergognati Quelli che macchinano del male contro a me.</verse>
    <verse number="5">Sien come pula al vento, E caccili l’Angelo del Signore.</verse>
    <verse number="6">Sia la via loro tutta tenebre, e sdruccioli; E perseguali l’Angelo del Signore.</verse>
    <verse number="7">Perciocchè senza cagione hanno fatta una fossa nascosta, Per tendervi la lor rete; Senza cagione l’hanno cavata all’anima mia.</verse>
    <verse number="8">Venga loro una sprovveduta ruina, E sieno presi colla lor propria rete che hanno tesa di nascosto, E cadano nella ruina che mi hanno apparecchiata.</verse>
    <verse number="9">Allora l’anima mia festeggerà nel Signore, E si rallegrerà nella sua salute.</verse>
    <verse number="10">Tutte le ossa mie diranno: O Signore, chi è pari a te, Che riscuoti il povero afflitto da chi è più forte di lui; Il povero afflitto, e il bisognoso, da chi lo spoglia?</verse>
    <verse number="11">Falsi testimoni si levano; Mi domandano cose, delle quali non so nulla.</verse>
    <verse number="12">Mi rendono male per bene; Rendono sconforto all’anima mia.</verse>
    <verse number="13">E pure io, quando essi erano infermi, mi vestiva d’un cilicio. Ed affliggeva l’anima mia col digiuno, E la mia orazione mi ritornava in seno.</verse>
    <verse number="14">Io andava attorno, come se fosse stato per un mio amico, ovver fratello; Io andava chino, e vestito a bruno, Come uno che faccia cordoglio di sua madre.</verse>
    <verse number="15">Ma quando io son zoppicato, essi se ne son rallegrati, E si sono adunati insieme; Gente da nulla si è adunata contro a me, senza che io lo sapessi; Mi hanno lacerato, senza mai restare;</verse>
    <verse number="16">Insieme con profani beffatori giocolari, Digrignando i denti contro di me.</verse>
    <verse number="17">O Signore, infino a quando vedrai queste cose? Ritrai l’anima mia dalle ruine loro, L’unica mia d’infra i leoncelli.</verse>
    <verse number="18">Io ti celebrerò in gran raunanza; Io ti loderò in mezzo d’un gran popolo.</verse>
    <verse number="19">Non rallegrinsi di me quelli che mi son nemici a torto; Non ammicchino con gli occhi quelli che mi odiano senza cagione.</verse>
    <verse number="20">Perciocchè non parlano giammai di pace; Anzi macchinano frodi contro a’ pacifici della terra.</verse>
    <verse number="21">Ed allargano la lor bocca contro a me, E dicono: Eia, Eia! l’occhio nostro ha pur veduto quello che desideravamo.</verse>
    <verse number="22">O Signore, tu hai vedute queste cose; non tacere; O Signore, non allontanarti da me.</verse>
    <verse number="23">Risvegliati, e destati, per farmi ragione; Dio mio, e Signor mio, risvegliati per difendere la mia causa.</verse>
    <verse number="24">O Signore Iddio mio, giudicami secondo la tua giustizia, E fa’ ch’essi non si rallegrino di me;</verse>
    <verse number="25">E non dicano nel cuor loro: Ehi! anima nostra; E non dicano: Noi l’abbiamo trangugiato.</verse>
    <verse number="26">Sieno svergognati e confusi tutti quanti Quelli che si rallegrano del mio male; Sieno vestiti di vergogna e di vituperio Quelli che si magnificano contro a me.</verse>
    <verse number="27">Cantino, e rallegrinsi Quelli che hanno buona affezione alla mia giustizia; E dicano del continuo: Magnificato sia il Signore, Che vuole la pace del suo servitore.</verse>
    <verse number="28">E la mia lingua risonerà la tua giustizia E la tua laude, tuttodì.</verse>
  </chapter>
  <chapter number="36">
    <verse number="1">Salmo di Davide, servitore del Signore dato al capo de’ Musici IL misfatto dell’empio mi dice dentro al cuore, Ch’egli non ha timore alcuno di Dio davanti agli occhi.</verse>
    <verse number="2">Perciocchè egli si lusinga appo sè stesso, Per venire a capo della sua iniquità, che è pur da odiare.</verse>
    <verse number="3">Le parole della sua bocca sono iniquità e frode; Egli non ha più intelletto da far bene.</verse>
    <verse number="4">Egli divisa iniquità sopra il suo letto; Egli si ferma nella via che non è buona, Egli non abborre il male.</verse>
    <verse number="5">O Signore, la tua benignità arriva infino al cielo, E la tua verità infino alle nuvole.</verse>
    <verse number="6">La tua giustizia è simile a monti altissimi; I tuoi giudicii sono un grande abisso. O Signore, tu conservi uomini e bestie.</verse>
    <verse number="7">O Dio, quanto preziosa è la tua benignità! Perciò i figliuoli degli uomini si riducono sotto l’ombra delle tue ale;</verse>
    <verse number="8">Son saziati del grasso della tua Casa; Tu li abbeveri del torrente delle tue delizie.</verse>
    <verse number="9">Perciocchè appo te è la fonte della vita; E per la tua luce noi veggiamo la luce.</verse>
    <verse number="10">Stendi la tua benignità inverso quelli che ti conoscono, E la tua giustizia inverso quelli che son diritti di cuore.</verse>
    <verse number="11">Non vengami addosso il piè del superbo; E la mano degli empi non mi smuova.</verse>
    <verse number="12">Ecco là, gli operatori d’iniquità son caduti; Sono stati sospinti, e non son potuti risorgere.</verse>
  </chapter>
  <chapter number="37">
    <verse number="1">Salmo di Davide NON crucciarti per cagion de’ maligni; Non portare invidia a quelli che operano perversamente;</verse>
    <verse number="2">Perciocchè saran di subito ricisi come fieno, E si appasseranno come erbetta verde.</verse>
    <verse number="3">Confidati nel Signore, e fa’ bene; Tu abiterai nella terra, e vi pasturerai in confidanza.</verse>
    <verse number="4">E prendi il tuo diletto nel Signore, Ed egli ti darà le domande del tuo cuore.</verse>
    <verse number="5">Rimetti la tua via nel Signore; E confidati in lui, ed egli farà ciò che bisogna;</verse>
    <verse number="6">E produrrà fuori la tua giustizia, come la luce; E la tua dirittura, come il mezzodì.</verse>
    <verse number="7">Attendi il Signore in silenzio; Non crucciarti per colui che prospera nella sua via, Per l’uomo che opera scelleratezza.</verse>
    <verse number="8">Rimanti dell’ira, e lascia il cruccio; Non isdegnarti, sì veramente, che tu venga a far male.</verse>
    <verse number="9">Perciocchè i maligni saranno sterminati; Ma coloro che sperano nel Signore possederanno la terra.</verse>
    <verse number="10">Fra breve spazio l’empio non sarà più; E se tu poni mente al suo luogo, egli non vi sarà più.</verse>
    <verse number="11">Ma i mansueti possederanno la terra, E gioiranno in gran pace.</verse>
    <verse number="12">L’empio fa delle macchinazioni contro al giusto, E digrigna i denti contro a lui.</verse>
    <verse number="13">Il Signore si riderà di lui; Perciocchè egli vede che il suo giorno viene.</verse>
    <verse number="14">Gli empi hanno tratta la spada, Ed hanno teso il loro arco, Per abbattere il povero afflitto ed il bisognoso; Per ammazzar quelli che camminano dirittamente.</verse>
    <verse number="15">La loro spada entrerà loro nel cuore, E gli archi loro saranno rotti.</verse>
    <verse number="16">Meglio vale il poco del giusto, Che l’abbondanza di molti empi.</verse>
    <verse number="17">Perciocchè le braccia degli empi saranno rotte; Ma il Signore sostiene i giusti.</verse>
    <verse number="18">Il Signore conosce i giorni degli uomini intieri; E la loro eredità sarà in eterno.</verse>
    <verse number="19">Essi non saran confusi nel tempo dell’avversità; E saranno saziati nel tempo della fame.</verse>
    <verse number="20">Ma gli empi periranno; Ed i nemici del Signore, come grasso d’agnelli, Saranno consumati, e andranno in fumo.</verse>
    <verse number="21">L’empio prende in prestanza, e non rende; Ma il giusto largisce, e dona.</verse>
    <verse number="22">Perciocchè i benedetti dal Signore erederanno la terra; Ma i maledetti da lui saranno sterminati.</verse>
    <verse number="23">I passi dell’uomo, la cui via il Signore gradisce, Son da lui addirizzati.</verse>
    <verse number="24">Se cade, non è però atterrato; Perciocchè il Signore gli sostiene la mano.</verse>
    <verse number="25">Io sono stato fanciullo, e sono eziandio divenuto vecchio, E non ho veduto il giusto abbandonato, Nè la sua progenie accattare il pane.</verse>
    <verse number="26">Egli tuttodì dona e presta; E la sua progenie è in benedizione.</verse>
    <verse number="27">Ritratti dal male, e fa’ il bene; E tu sarai stanziato in eterno.</verse>
    <verse number="28">Perciocchè il Signore ama la dirittura, E non abbandonerà i suoi santi; Essi saranno conservati in eterno; Ma la progenie degli empi sarà sterminata.</verse>
    <verse number="29">I giusti erederanno la terra; Ed abiteranno in perpetuo sopra essa.</verse>
    <verse number="30">La bocca del giusto risuona sapienza, E la sua lingua pronunzia dirittura.</verse>
    <verse number="31">La Legge dell’Iddio suo è nel suo cuore; I suoi passi non vacilleranno.</verse>
    <verse number="32">L’empio spia il giusto, E cerca di ucciderlo.</verse>
    <verse number="33">Il Signore non glielo lascerà nelle mani, E non permetterà che sia condannato, quando sarà giudicato.</verse>
    <verse number="34">Aspetta il Signore, e guarda la sua via, Ed egli t’innalzerà, acciocchè tu eredi la terra; Quando gli empi saranno sterminati, tu lo vedrai.</verse>
    <verse number="35">Io ho veduto l’empio possente, E che si distendeva come un verde lauro;</verse>
    <verse number="36">Ma egli è passato via; ed ecco, egli non è più; Ed io l’ho cercato, e non si è ritrovato.</verse>
    <verse number="37">Guarda l’integrità, e riguarda alla dirittura; Perciocchè vi è mercede per l’uomo di pace.</verse>
    <verse number="38">Ma i trasgressori saranno distrutti tutti quanti; Ogni mercede è ricisa agli empi.</verse>
    <verse number="39">Ma la salute de’ giusti è dal Signore; Egli è la lor fortezza nel tempo dell’afflizione;</verse>
    <verse number="40">Ed il Signore li aiuta e li libera; Li libera dagli empi, e li salva; Perciocchè hanno sperato in lui.</verse>
  </chapter>
  <chapter number="38">
    <verse number="1">Salmo di Davide, da rammemorare SIGNORE, non correggermi nella tua indegnazione; E non castigarmi nel tuo cruccio.</verse>
    <verse number="2">Perciocchè le tue saette son discese in me, E la tua mano mi si è calata addosso.</verse>
    <verse number="3">Egli non vi è nulla di sano nella mia carne, per cagione della tua ira; Le mie ossa non hanno requie alcuna, per cagion del mio peccato.</verse>
    <verse number="4">Perciocchè le mie iniquità trapassano il mio capo; Sono a guisa di grave peso, son pesanti più che io non posso portare.</verse>
    <verse number="5">Le mie posteme putono, e colano, Per la mia follia.</verse>
    <verse number="6">Io son tutto travolto e piegato; Io vo attorno tuttodì vestito a bruno;</verse>
    <verse number="7">Perciocchè i miei fianchi son pieni d’infiammagione; E non vi è nulla di sano nella mia carne.</verse>
    <verse number="8">Io son tutto fiacco e trito; Io ruggisco per il fremito del mio cuore.</verse>
    <verse number="9">Signore, ogni mio desiderio è nel tuo cospetto; Ed i miei sospiri non ti sono occulti.</verse>
    <verse number="10">Il mio cuore è agitato, la mia forza mi lascia; La luce stessa de’ miei occhi non è più appo me.</verse>
    <verse number="11">I miei amici ed i miei compagni se ne stanno di rincontro alla mia piaga; Ed i miei prossimi si fermano da lungi.</verse>
    <verse number="12">E questi che cercano l’anima mia mi tendono delle reti; E quelli che procacciano il mio male parlano di malizie, E ragionano di frodi tuttodì.</verse>
    <verse number="13">Ma io, come se fossi sordo, non ascolto; E son come un mutolo che non apre la bocca.</verse>
    <verse number="14">E son come un uomo che non ode; E come uno che non ha replica alcuna in bocca.</verse>
    <verse number="15">Perciocchè, o Signore, io ti aspetto, Tu risponderai, o Signore Iddio mio.</verse>
    <verse number="16">Perciocchè io ho detto: Fa’ che non si rallegrino di me; Quando il mio piè vacilla, essi s’innalzano contro a me.</verse>
    <verse number="17">Mentre son tutto presto a cadere, E la mia doglia è davanti a me del continuo;</verse>
    <verse number="18">Mentre io dichiaro la mia iniquità, E sono angosciato per lo mio peccato;</verse>
    <verse number="19">I miei nemici vivono, e si fortificano; E quelli che mi odiano a torto s’ingrandiscono.</verse>
    <verse number="20">Quelli, dico, che mi rendono mal per bene; Che mi sono avversari, in iscambio di ciò che ho loro procacciato del bene.</verse>
    <verse number="21">Signore, non abbandonarmi; Dio mio, non allontanarti da me.</verse>
    <verse number="22">Affrettati al mio aiuto, O Signore, mia salute.</verse>
  </chapter>
  <chapter number="39">
    <verse number="1">Salmo di Davide, dato a Iedutun capo de’ Musici IO aveva detto: Io prenderò guardia alle mie vie, Che io non pecchi colla mia lingua; Io guarderò la mia bocca con un frenello, Mentre l’empio sarà davanti a me.</verse>
    <verse number="2">Io sono stato mutolo e cheto; Ho eziandio taciuto il bene; Ma la mia doglia si è inasprita.</verse>
    <verse number="3">Il mio cuore si è riscaldato dentro di me; Un fuoco si è acceso, mentre io ravvolgeva questo nell’animo mio; Onde io ho parlato colla mia lingua, dicendo:</verse>
    <verse number="4">O Signore, fammi conoscere il mio fine, E quale è il termine de’ miei dì; Fa’ ch’io sappia quanto io ho da vivere ancora in questo mondo.</verse>
    <verse number="5">Ecco tu hai ridotti i miei dì alla misura di un palmo, E il tempo della mia vita è come niente appo te; Certo, ogni uomo, quantunque sia in piè, è tutta vanità. Sela.</verse>
    <verse number="6">Certo l’uomo va e viene in figura; Certo in vano si travagliano tutti, E adunano de’ beni senza sapere chi li raccorrà.</verse>
    <verse number="7">Ma ora, Signore, che aspetto io? La mia speranza è in te.</verse>
    <verse number="8">Liberami da tutti i miei misfatti; Non farmi essere il vituperio dello stolto.</verse>
    <verse number="9">Io ammutolisco, io non aprirò la bocca; Perciocchè tu hai fatto questo.</verse>
    <verse number="10">Toglimi d’addosso la tua piaga; Io mi vengo meno, per la guerra che tu mi fai colla tua mano.</verse>
    <verse number="11">Se tu castighi alcuno con castigamenti d’iniquità, Tu fai struggere tutto ciò che vi è di bello e d’eccellente in lui, Come una tignuola; certo, ogni uomo è vanità. Sela.</verse>
    <verse number="12">Signore, ascolta la mia orazione, e porgi l’orecchio al mio grido, E non esser sordo alle mie lagrime; Perciocchè io son forestiere appo te, Ed avveniticcio, come tutti i miei padri.</verse>
    <verse number="13">Cessati da me, acciocchè io mi rinforzi, Innanzi che io me ne vada, e non sia più.</verse>
  </chapter>
  <chapter number="40">
    <verse number="1">Salmo di Davide, dato al capo de’ Musici IO ho lungamente e pazientemente aspettato il Signore; Ed egli si è inchinato a me, ed ha ascoltato il mio grido;</verse>
    <verse number="2">E mi ha tratto fuor di una fossa ruinosa, Di un fango pantanoso; Ed ha rizzati i miei piedi sopra una roccia, Ed ha fermati i miei passi.</verse>
    <verse number="3">Ed ha messo nella mia bocca un nuovo cantico Per lode dell’Iddio nostro; Molti vedranno questo, e temeranno, E si confideranno nel Signore.</verse>
    <verse number="4">Beato l’uomo che ha posto il Signore per sua confidanza; E non riguarda a’ possenti superbi, Nè a quelli che si rivolgono dietro a menzogna.</verse>
    <verse number="5">Signore Iddio mio, tu fai grandi le tue maraviglie; E i tuoi pensieri inverso noi Non ponno per alcuna maniera esserti spiegati per ordine; Se io imprendo di narrarli e di parlarne, Son tanti che io non posso annoverarli.</verse>
    <verse number="6">Tu non prendi piacere in sacrificio, nè in offerta; Tu mi hai forate le orecchie; Tu non hai chiesto, olocausto, nè sacrificio per lo peccato.</verse>
    <verse number="7">Allora io ho detto: Eccomi venuto; Egli è scritto di me nel volume del Libro.</verse>
    <verse number="8">Dio mio, io prendo piacere in far la tua volontà; E la tua Legge è nel mezzo delle mie interiora.</verse>
    <verse number="9">Io ho predicata la tua giustizia in gran raunanza; Ecco io non ho rattenute le mie labbra; Tu lo sai, Signore.</verse>
    <verse number="10">Io non ho nascosta la tua giustizia dentro al mio cuore; Io ho narrata la tua verità e la tua salute; Io non ho celata la tua benignità, nè la tua verità, In gran raunanza.</verse>
    <verse number="11">Tu, Signore, non rattenere inverso me le tue compassioni; Guardinmi del continuo la tua benignità e la tua verità.</verse>
    <verse number="12">Perciocchè mali innumerabili mi hanno circondato; Le mie iniquità mi hanno giunto, E pur non le posso vedere; Sono in maggior numero che i capelli del mio capo, Onde il cuor mi vien meno.</verse>
    <verse number="13">Piacciati, Signore, liberarmi; Signore, affrettati in mio aiuto.</verse>
    <verse number="14">Quelli che cercano l’anima mia, per farla perire, Sieno confusi, e svergognati tutti quanti; Quelli che prendono piacere nel mio male, Voltino le spalle, e sieno svergognati.</verse>
    <verse number="15">Quelli che mi dicono: Eia, eia! Sieno distrutti, per ricompensa del vituperio che mi fanno.</verse>
    <verse number="16">Rallegrinsi, e gioiscano in te tutti quelli chi ti cercano; Quelli che amano la tua salute dicano del continuo: Magnificato sia il Signore.</verse>
    <verse number="17">Quanto è a me, io son povero, e bisognoso; Ma pure il Signore ha cura di me; Tu sei il mio aiuto e il mio liberatore; O Dio mio, non tardare.</verse>
  </chapter>
  <chapter number="41">
    <verse number="1">Salmo di Davide, dato al capo de’ Musici BEATO colui che si porta saviamente inverso il povero e misero; Il Signore lo libererà nel giorno dell’avversità.</verse>
    <verse number="2">Il Signore lo guarderà, e lo manterrà in vita; Egli sarà reso beato in terra; E tu non lo darai, o Dio, alla voglia de’ suoi nemici.</verse>
    <verse number="3">Il Signore lo sosterrà, quando sarà nel letto d’infermità; Quando sarà in malattia, tu gli rivolterai tutto il suo letto.</verse>
    <verse number="4">Io ho detto: Signore, abbi pietà di me; Sana l’anima mia; perciocchè io ho peccato contro a te.</verse>
    <verse number="5">I miei nemici tengono malvagi ragionamenti di me, dicendo: Quando morrà egli mai? e quando sarà perito il suo nome?</verse>
    <verse number="6">E se alcun di loro viene a vedermi, parla con menzogna; Il suo cuore accoglie iniquità; E quando egli è uscito fuori, ne ragiona.</verse>
    <verse number="7">Tutti quelli che mi odiano bisbigliano insieme contro a me; Pensano del male di me;</verse>
    <verse number="8">Dicendo: Alcun maligno male gli è attaccato addosso; Egli non si rileverà giammai del male onde egli giace.</verse>
    <verse number="9">Eziandio l’uomo col quale io viveva in buona pace, Sul quale io mi confidava, che mangiava il mio pane, Ha alzato il calcagno contro a me.</verse>
    <verse number="10">Ma tu, Signore, abbi pietà di me, e rilevami; Ed io farò loro la lor retribuzione.</verse>
    <verse number="11">Da questo conosco che tu mi gradisci, Che il mio nemico non trionfa di me.</verse>
    <verse number="12">Anzi tu mi hai sostenuto nella mia integrità, E mi hai stabilito nel tuo cospetto in perpetuo.</verse>
    <verse number="13">Benedetto sia il Signore, l’Iddio d’Israele, Da un secolo infino all’altro secolo. Amen, Amen.</verse>
  </chapter>
  <chapter number="42">
    <verse number="1">Maschil de’ figliuoli di Core, dato al capo de’ Musici COME il cervo agogna i rivi dell’acque, Così l’anima mia agogna te, o Dio.</verse>
    <verse number="2">L’anima mia è assetata di Dio, dell’Iddio vivente. Quando verrò, e comparirò io nel cospetto di Dio?</verse>
    <verse number="3">Le mie lagrime sono il mio cibo giorno e notte, Mentre mi è detto tuttodì: Dove è il tuo Dio?</verse>
    <verse number="4">Io mi verso addosso l’anima mia Quando mi riduco in memoria queste cose; Che io passava in ischiera, E camminava con essa infino alla Casa di Dio, Con voce di canto e di lode, la moltitudine facendo festa.</verse>
    <verse number="5">Anima mia, perchè ti abbatti, e ti commovi in me? Aspetta Iddio; perciocchè ancora lo celebrerò; Il suo aspetto è compiuta salvezza.</verse>
    <verse number="6">O Dio mio, l’anima mia si abbatte in me; Perciò mi ricordo di te dal paese del Giordano, E da’ monti di Hermon, dal monte Misar.</verse>
    <verse number="7">Un abisso chiama l’altro abisso, al suon de’ tuoi canali; Tutti i tuoi flutti e le tue onde mi son passate addosso.</verse>
    <verse number="8">Il Signore di giorno manderà la sua benignità, E di notte io avrò appo me i suoi cantici, Ed orazione all’Iddio della mia vita.</verse>
    <verse number="9">Io dirò a Dio, mia Rocca: Perchè mi hai tu dimenticato? Perchè vo io attorno vestito a bruno, Per l’oppression del nemico?</verse>
    <verse number="10">I miei nemici mi fanno onta, trafiggendomi fino all’ossa, Mentre mi dicono tuttodì: Dove è il tuo Dio?</verse>
    <verse number="11">Anima mia, perchè ti abbatti, e perchè ti commovi in me? Aspetta Iddio; perciocchè ancora lo celebrerò; Egli è la compiuta salvezza della mia faccia, e il mio Dio.</verse>
  </chapter>
  <chapter number="43">
    <verse number="1">O DIO, fammi ragione, e dibatti la mia lite; Liberami dalla gente spietata, dall’uomo frodolente ed iniquo.</verse>
    <verse number="2">Perciocchè tu sei l’Iddio della mia fortezza; perchè mi hai scacciato? Perchè vo io attorno vestito a bruno, Per l’oppression del nemico?</verse>
    <verse number="3">Manda la tua luce, e la tua verità; guidinmi esse, Ed introducanmi al monte della tua santità, e ne’ tuoi tabernacoli.</verse>
    <verse number="4">Allora verrò all’Altare di Dio, all’Iddio dell’allegrezza del mio giubilo; E ti celebrerò colla cetera, o Dio, Dio mio.</verse>
    <verse number="5">Perchè ti abbatti, anima mia? e perchè ti commovi in me? Aspetta Iddio; perciocchè ancora lo celebrerò; Egli è la compiuta salvezza della mia faccia, e il mio Dio.</verse>
  </chapter>
  <chapter number="44">
    <verse number="1">Maschil, dato al capo de’ Musici, de’ figliuoli di Core. O DIO, noi abbiamo udite colle nostre orecchie, I nostri padri ci hanno raccontate Le opere che tu operasti a’ dì loro, A’ dì antichi.</verse>
    <verse number="2">Tu, colla tua mano, scacciasti le genti, e piantasti i nostri padri; Tu disertasti le nazioni, e propagginasti i nostri padri.</verse>
    <verse number="3">Perciocchè essi non conquistarono il paese colla loro spada, E il braccio loro non li salvò; Anzi la tua destra, e il tuo braccio, e la luce del tuo volto; Perciocchè tu li gradivi.</verse>
    <verse number="4">Tu, o Dio, sei lo stesso mio Re; Ordina le salvazioni di Giacobbe.</verse>
    <verse number="5">Per te noi cozzeremo i nostri nemici; Nel tuo Nome noi calpesteremo coloro che si levano contro a noi.</verse>
    <verse number="6">Perciocchè io non mi confido nel mio arco, E la mia spada non mi salverà.</verse>
    <verse number="7">Anzi tu ci salverai da’ nostri nemici, E renderai confusi quelli che ci odiano.</verse>
    <verse number="8">Noi ci glorieremo tuttodì in Dio, E celebreremo il tuo Nome in perpetuo. Sela.</verse>
    <verse number="9">E pure tu ci hai scacciati, e ci hai svergognati; E non esci più co’ nostri eserciti.</verse>
    <verse number="10">Tu ci hai fatto voltar le spalle dinanzi al nemico; E quelli che ci odiano ci hanno predati.</verse>
    <verse number="11">Tu ci hai ridotti ad esser come pecore da mangiare; E ci hai dispersi fra le genti.</verse>
    <verse number="12">Tu hai venduto il tuo popolo senza danari, E non hai fatto alcuno avanzo de’ lor prezzi.</verse>
    <verse number="13">Tu ci hai posti in vituperio appresso i nostri vicini, In beffa, e in ischerno a quelli che stanno d’intorno a noi.</verse>
    <verse number="14">Tu ci hai messi ad essere proverbiati fra le genti, Ed hai fatto che ci è scosso il capo contro fra i popoli.</verse>
    <verse number="15">Il mio vituperio è tuttodì davanti a me, E la vergogna della mia faccia mi ha coperto,</verse>
    <verse number="16">Per la voce del vituperatore e dell’oltraggiatore; Per cagione del nemico e del vendicatore.</verse>
    <verse number="17">Tutto questo ci è avvenuto, e non però ti abbiamo dimenticato, E non ci siam portati dislealmente contro al tuo patto.</verse>
    <verse number="18">Il cuor nostro non si è rivolto indietro, E i nostri passi non si sono sviati da’ tuoi sentieri;</verse>
    <verse number="19">Quantunque tu ci abbi tritati, e messi in luogo di sciacalli; E ci abbi coperti d’ombra di morte.</verse>
    <verse number="20">Se noi avessimo dimenticato il Nome dell’Iddio nostro, Ed avessimo stese le mani ad alcun dio strano,</verse>
    <verse number="21">Iddio non ne farebbe egli inchiesta? Conciossiachè egli conosca i segreti del cuore.</verse>
    <verse number="22">Anzi, per cagion tua siamo uccisi tuttodì, Siam reputati come pecore da macello.</verse>
    <verse number="23">Risvegliati; perchè dormi, Signore? Destati, non iscacciarci in perpetuo.</verse>
    <verse number="24">Perchè nascondi la tua faccia? Perchè dimentichi la nostra afflizione e la nostra oppressione?</verse>
    <verse number="25">Conciossiachè la nostra anima sia abbassata fin nella polvere, E il nostro ventre sia attaccato alla terra.</verse>
    <verse number="26">Levati in nostro aiuto, E riscuotici, per amor della tua benignità.</verse>
  </chapter>
  <chapter number="45">
    <verse number="1">Maschil, cantico d’amori, dato al capo de’ Musici, de’ figliuoli di Core, sopra Sosannim IL mio cuore sgorga un buon ragionamento; Io recito al Re le mie opere; La mia lingua sarà come la penna di un veloce scrittore.</verse>
    <verse number="2">Tu sei più bello che alcuno de’ figliuoli degli uomini; Grazia è sparsa sulle tue labbra; Perciò Iddio ti ha benedetto in eterno.</verse>
    <verse number="3">O prode, cingiti la tua spada al fianco, Che è la tua gloria, e la tua magnificenza;</verse>
    <verse number="4">E prospera nella tua gloria, Cavalca in su la parola di verità, e di mansuetudine, e di giustizia; E la tua destra ti farà vedere opere tremende.</verse>
    <verse number="5">Le tue saette sono acute; I popoli caderanno sotto a te; Esse entreranno nel cuor de’ nemici del Re.</verse>
    <verse number="6">O Dio, il tuo trono è in sempiterno; Lo scettro del tuo regno è uno scettro di dirittura.</verse>
    <verse number="7">Tu hai amata la giustizia, ed hai odiata l’empietà; Perciò Iddio, l’Iddio tuo, ti ha unto. D’olio di letizia sopra i tuoi consorti.</verse>
    <verse number="8">Tutti i tuoi vestimenti son mirra, aloe, e cassia, Che spandono il loro odore da’ palazzi d’avorio, Dal luogo ove ti è dato diletto.</verse>
    <verse number="9">Figliuole di re sono fra i tuoi onori; La Sposa è alla tua man destra, adorna d’oro di Ofir.</verse>
    <verse number="10">Ascolta, fanciulla, e riguarda, e porgi l’orecchio; E dimentica il tuo popolo, e la casa di tuo padre;</verse>
    <verse number="11">E il Re porrà amore alla tua bellezza; Adoralo adunque, perciocchè egli è il tuo Signore.</verse>
    <verse number="12">E la figliuola di Tiro, E i ricchi fra i popoli ti supplicheranno con presenti.</verse>
    <verse number="13">La figliuola del Re è tutta gloriosa dentro; La sua vesta è tutta trapunta d’oro.</verse>
    <verse number="14">Ella sarà condotta al Re in vesti ricamate, Avendo dietro a sè le vergini sue compagne, Che ti saranno eziandio addotte, o Re.</verse>
    <verse number="15">Ti saranno condotte con letizia, e con gioia; Ed entreranno nel palazzo del Re.</verse>
    <verse number="16">I tuoi figliuoli saranno in luogo de’ tuoi padri; Tu li costituirai principi per tutta la terra.</verse>
    <verse number="17">Io pubblicherò la memoria del tuo Nome, per ogni età; Perciò, ti celebreranno i popoli in sempiterno.</verse>
  </chapter>
  <chapter number="46">
    <verse number="1">Cantico, dato al capo de’ Musici, de’ figliuoli di Core, sopra Alamot. IDDIO è nostro ricetto, e forza, Ed aiuto prontissimo nelle distrette.</verse>
    <verse number="2">Perciò noi non temeremo, quantunque la terra si tramutasse di luogo, E i monti smossi fosser sospinti in mezzo del mare;</verse>
    <verse number="3">E le acque di esso romoreggiassero, e s’intorbidassero; E i monti fossero scrollati dall’alterezza di esso. Sela.</verse>
    <verse number="4">Il fiume, i ruscelli di Dio rallegreranno la sua Città. Il luogo santo degli abitacoli dell’Altissimo.</verse>
    <verse number="5">Iddio è nel mezzo di lei, ella non sarà smossa; Iddio la soccorrerà allo schiarir della mattina.</verse>
    <verse number="6">Le genti romoreggiarono, i regni si commossero; Egli diede fuori la sua voce, la terra si strusse.</verse>
    <verse number="7">Il Signore degli eserciti è con noi; L’Iddio di Giacobbe è il nostro alto ricetto. Sela.</verse>
    <verse number="8">Venite, mirate i fatti del Signore; Come egli ha operate cose stupende nella terra.</verse>
    <verse number="9">Egli ha fatte restar le guerre infino all’estremità della terra; Egli ha rotti gli archi, e messe in pezzi le lance, Ed arsi i carri col fuoco.</verse>
    <verse number="10">Restate, e conoscete che io son Dio; Io sarò esaltato fra le genti, Io sarò esaltato nella terra.</verse>
    <verse number="11">Il Signore degli eserciti è con noi; L’Iddio di Giacobbe è il nostro alto ricetto. Sela.</verse>
  </chapter>
  <chapter number="47">
    <verse number="1">Salmo, dato al capo de’ Musici, de’ figliuoli di Core. BATTETEVI a palme, o popoli tutti; Giubilate a Dio con voce di trionfo.</verse>
    <verse number="2">Perciocchè il Signore è l’Altissimo, il Tremendo, Gran Re sopra tutta la terra.</verse>
    <verse number="3">Egli ridurrà i popoli sotto noi, E la nazioni sotto i nostri piedi.</verse>
    <verse number="4">Egli ci ha scelta la nostra eredità, La gloria di Giacobbe, il quale egli ama. Sela.</verse>
    <verse number="5">Iddio è salito con giubilo, Il Signore è salito con suono di trombe.</verse>
    <verse number="6">Salmeggiate a Dio, salmeggiate; Salmeggiate al Re nostro, salmeggiate.</verse>
    <verse number="7">Perciocchè Iddio è Re di tutta la terra; Salmeggiate maestrevolmente</verse>
    <verse number="8">Iddio regna sopra le genti: Iddio siede sopra il trono della sua santità.</verse>
    <verse number="9">I principi de’ popoli si son raunati insieme; Il popolo dell’Iddio d’Abrahamo, Perciocchè a Dio appartengono gli scudi della terra; Egli è grandemente esaltato.</verse>
  </chapter>
  <chapter number="48">
    <verse number="1">Cantico di Salmo de’ figliuoli di Core. IL Signore è grande, e molto glorioso Nella Città dell’Iddio nostro, nel monte della sua santità.</verse>
    <verse number="2">Il monte di Sion, il fondo verso il Settentrione, La Città del gran Re È in bella contrada, è la gioia di tutta la terra.</verse>
    <verse number="3">Iddio è riconosciuto ne’ palazzi di essa, per alta fortezza.</verse>
    <verse number="4">Perciocchè ecco, i re si erano adunati, Ed erano tutti insieme passati oltre.</verse>
    <verse number="5">Come prima la videro, furono attoniti, Si smarrirono, si affrettarono a fuggire.</verse>
    <verse number="6">Tremore li colse quivi; Doglia, come di donna che partorisce.</verse>
    <verse number="7">Furono rotti come per lo vento orientale Che rompe le navi di Tarsis.</verse>
    <verse number="8">Come avevamo udito, così abbiam veduto, Nella Città del Signor degli eserciti, Nella Città dell’Iddio nostro; Iddio la stabilirà in perpetuo. Sela.</verse>
    <verse number="9">O Dio, noi abbiamo, chetamente aspettata la tua benignità Dentro al tuo Tempio.</verse>
    <verse number="10">O Dio, quale è il tuo Nome, Tale è la tua lode, infino all’estremità della terra; La tua destra è piena di giustizia.</verse>
    <verse number="11">Il monte di Sion si rallegrerà, Le figliuole di Giuda festeggeranno, per li tuoi giudicii.</verse>
    <verse number="12">Circuite Sion, e andate attorno a lei, Contate le sue torri.</verse>
    <verse number="13">Ponete mente alle bastie, Mirate l’altezza de’ suoi palazzi; Acciocchè lo raccontiate all’età a venire.</verse>
    <verse number="14">Perciocchè questo Dio è il nostro Dio in sempiterno; Egli ci guiderà infino alla morte.</verse>
  </chapter>
  <chapter number="49">
    <verse number="1">Salmo, dato al capo de’ Musici, de’ figliuoli di Core. UDITE questo, popoli tutti; Porgete gli orecchi, voi tutti gli abitanti del mondo;</verse>
    <verse number="2">E plebei, e nobili, E ricchi, e bisognosi tutti insieme.</verse>
    <verse number="3">La mia bocca proferirà cose di gran sapienza; E il ragionamento del mio cuore sarà di cose di grande intendimento.</verse>
    <verse number="4">Io inchinerò il mio orecchio alle sentenze; Io spiegherò sopra la cetera i miei detti notevoli.</verse>
    <verse number="5">Perchè temerò ne’ giorni dell’avversità Quando l’iniquità che mi è alle calcagna m’intornierà?</verse>
    <verse number="6">Ve ne son molti che si confidano ne’ lor beni, E si gloriano della grandezza delle lor ricchezze.</verse>
    <verse number="7">Niuno però può riscuotere il suo fratello, Nè dare a Dio il prezzo del suo riscatto.</verse>
    <verse number="8">E il riscatto della lor propria anima non può trovarsi, E il modo ne mancherà in perpetuo;</verse>
    <verse number="9">Per fare che continuino a vivere in perpetuo, E che non veggano la fossa;</verse>
    <verse number="10">Conciossiachè veggano che i savi muoiono, E che parimente i pazzi, e gli stolti periscono, E lasciano i lor beni ad altri.</verse>
    <verse number="11">Il loro intimo pensiero è che le lor case dimoreranno in eterno, E che le loro abitazioni dureranno per ogni età; Impongono i nomi loro a delle terre.</verse>
    <verse number="12">E pur l’uomo che è in onore non vi dimora sempre; Anzi è renduto simile alle bestie che periscono.</verse>
    <verse number="13">Questa lor via è loro una pazzia; E pure i lor discendenti si compiacciono a seguire i lor precetti. Sela.</verse>
    <verse number="14">Saranno posti sotterra, come pecore; La morte li pasturerà; E gli uomini diritti signoreggeranno sopra loro in quella mattina; E il sepolcro consumerà la lor bella apparenza, Che sarà portata via dal suo abitacolo.</verse>
    <verse number="15">Ma Iddio riscuoterà l’anima mia dal sepolcro;</verse>
    <verse number="16">Non temere, quando alcuno sarà arricchito, Quando la gloria della sua casa sarà accresciuta.</verse>
    <verse number="17">Perciocchè, quando egli morrà non torrà seco nulla; La sua gloria non gli scenderà dietro.</verse>
    <verse number="18">Benchè egli abbia benedetta l’anima sua in vita sua; E tali ti lodino, se tu ti dài piacere, e buon tempo;</verse>
    <verse number="19">Quella verrà là ove è la generazion de’ suoi padri; Giammai in eterno non vedranno la luce.</verse>
    <verse number="20">L’uomo che è in istato onorevole, e non ha intelletto, È simile alle bestie che periscono.</verse>
  </chapter>
  <chapter number="50">
    <verse number="1">Salmo di Asaf. IL Signore, l’Iddio degl’iddii, ha parlato, ed ha gridato alla terra, Dal sol Levante, infino al Ponente.</verse>
    <verse number="2">Iddio è apparito in gloria, Da Sion, luogo di compiuta bellezza.</verse>
    <verse number="3">L’Iddio nostro verrà, e non se ne starà cheto; Egli avrà davanti a sè un fuoco divorante, E d’intorno a sè una forte tempesta.</verse>
    <verse number="4">Egli griderà da alto al cielo, Ed alla terra, per giudicare il suo popolo;</verse>
    <verse number="5">E dirà: Adunatemi i miei santi, I quali han fatto meco patto con sacrificio.</verse>
    <verse number="6">E i cieli racconteranno la sua giustizia; Perciocchè egli è Iddio Giudice. Sela.</verse>
    <verse number="7">Ascolta, popol mio, ed io parlerò; Ascolta, Israele, ed io ti farò le mie protestazioni. Io sono Iddio, l’Iddio tuo.</verse>
    <verse number="8">Io non ti riprenderò per li tuoi sacrificii, Nè per li tuoi olocausti che mi sono continuamente presentati.</verse>
    <verse number="9">Io non prenderò giovenchi dalla tua casa, Nè becchi dalle tue mandre.</verse>
    <verse number="10">Perciocchè mie sono tutte le bestie delle selve; Mio è tutto il bestiame che è in mille monti.</verse>
    <verse number="11">Io conosco tutti gli uccelli de’ monti; E le fiere della campagna sono a mio comando.</verse>
    <verse number="12">Se io avessi fame, io non te lo direi; Perciocchè il mondo, e tutto quello ch’è in esso, è mio.</verse>
    <verse number="13">Mangio io carne di tori, O bevo io sangue di becchi?</verse>
    <verse number="14">Sacrifica lode a Dio, E paga all’Altissimo i tuoi voti.</verse>
    <verse number="15">E invocami nel giorno della distretta, Ed io te ne trarrò fuori, e tu mi glorificherai.</verse>
    <verse number="16">Ma all’empio Iddio ha detto: Che hai tu da far a raccontare i miei statuti, Ed a recarti il mio patto in bocca?</verse>
    <verse number="17">Conciossiachè tu odii correzione, E getti dietro a te le mie parole.</verse>
    <verse number="18">Se tu vedi un ladro, tu prendi piacere d’essere in sua compagnia; E la tua parte è con gli adulteri.</verse>
    <verse number="19">Tu metti la tua bocca al male, E la tua lingua congegna frode.</verse>
    <verse number="20">Tu siedi, e parli contro al tuo fratello, E metti biasimo sopra il figliuol di tua madre.</verse>
    <verse number="21">Tu hai fatte queste cose, ed io mi sono taciuto; E tu hai pensato, che del tutto io era simile a te. Io ti arguirò, e te le spiegherò in su gli occhi.</verse>
    <verse number="22">Deh! intendete questo, voi che dimenticate Iddio; Che talora io non rapisca, e non vi sia alcuno che riscuota.</verse>
    <verse number="23">Chi sacrifica lode mi glorifica, E chi addirizza la sua via, Io gli mostrerò la salute di Dio.</verse>
  </chapter>
  <chapter number="51">
    <verse number="1">Salmo di Davide, dato al capo de’ Musici; intorno a ciò che il profeta Natan venne a lui, dopo ch’egli fu entrato da Bat-seba. ABBI pietà di me, o Dio, secondo la tua benignità; Secondo la moltitudine delle tue compassioni, cancella i miei misfatti.</verse>
    <verse number="2">Lavami molto e molto della mia iniquità, E nettami del mio peccato.</verse>
    <verse number="3">Perciocchè io conosco i miei misfatti, E il mio peccato è del continuo davanti a me.</verse>
    <verse number="4">Io ho peccato contro a te solo, Ed ho fatto quello che ti dispiace; Io lo confesso, acciocchè tu sii riconosciuto giusto nelle tue parole, E puro ne’ tuoi guidicii.</verse>
    <verse number="5">Ecco, io sono stato formato in iniquità; E la madre mia mi ha conceputo in peccato.</verse>
    <verse number="6">Ecco, ti è piaciuto insegnarmi verità nell’interiore, E sapienza nel di dentro.</verse>
    <verse number="7">Purgami con isopo, e sarò netto; Lavami, e sarò più bianco che neve.</verse>
    <verse number="8">Fammi udire gioia ed allegrezza; Fa’ che le ossa che tu hai tritate, festeggino.</verse>
    <verse number="9">Nascondi la tua faccia da’ miei peccati, E cancella tutte le mie iniquità.</verse>
    <verse number="10">O Dio, crea in me un cuor puro, E rinnovella dentro di me uno spirito diritto.</verse>
    <verse number="11">Non rigettarmi dalla tua faccia; E non togliermi lo Spirito tuo santo.</verse>
    <verse number="12">Rendimi l’allegrezza della tua salute; E fa’ che lo Spirito volontario mi sostenga.</verse>
    <verse number="13">Io insegnerò le tue vie a’ trasgressori; E i peccatori si convertiranno a te.</verse>
    <verse number="14">Liberami dal sangue, o Dio, Dio della mia salute; La mia lingua canterà con giubilo la tua giustizia.</verse>
    <verse number="15">Signore, aprimi le labbra; E la mia bocca racconterà la tua lode.</verse>
    <verse number="16">Perciocchè tu non prendi piacere in sacrificio; Altrimenti io l’avrei offerto; Tu non gradisci olocausto.</verse>
    <verse number="17">I sacrificii di Dio sono lo spirito rotto; O Dio, tu non isprezzi il cuor rotto e contrito.</verse>
    <verse number="18">Fa’ del bene a Sion per la tua benevolenza; Edifica le mura di Gerusalemme.</verse>
    <verse number="19">Allora prenderai piacere in sacrificii di giustizia, In olocausti, e in offerte da ardere interamente; Allora si offeriranno giovenchi sul tuo Altare.</verse>
  </chapter>
  <chapter number="52">
    <verse number="1">Salmo di Davide, dato al capo de’ Musici; intorno a ciò che Doeg Idumeo era venuto a rapportare a Saulle che Davide era entrato in casa di Ahimelec. O POSSENTE uomo, perchè ti glorii del male? La benignità del Signore dura sempre.</verse>
    <verse number="2">La tua lingua divisa malizie; Ella è come un rasoio affilato, o tu, operatore d’inganni.</verse>
    <verse number="3">Tu hai amato il male più che il bene; La menzogna più che il parlare dirittamente.</verse>
    <verse number="4">Tu hai amate tutte le parole di ruina, O lingua frodolente.</verse>
    <verse number="5">Iddio altresì ti distruggerà in eterno; Egli ti atterrerà, e ti divellerà dal tuo tabernacolo, E ti diradicherà dalla terra de’ viventi. Sela.</verse>
    <verse number="6">E i giusti lo vedranno, e temeranno; E si rideranno di lui, dicendo:</verse>
    <verse number="7">Ecco l’uomo che non aveva posto Iddio per sua fortezza; Anzi si confidava nella grandezza delle sue ricchezze, E si fortificava nella sua malizia.</verse>
    <verse number="8">Ma io sarò come un ulivo verdeggiante nella Casa di Dio; Io mi confido nella benignità di Dio in sempiterno.</verse>
    <verse number="9">O Signore, io ti celebrerò in eterno; perciocchè tu avrai operato; E spererò nel tuo Nome, perciocchè è buono, Ed è presente a’ tuoi santi.</verse>
  </chapter>
  <chapter number="53">
    <verse number="1">Maschil di Davide, dato al capo de’ Musici, sopra Mahalat LO stolto ha detto nel suo cuore: Non vi è Dio. Si son corrotti, e resi abbominevoli in perversità; Non vi è niuno che faccia bene.</verse>
    <verse number="2">Iddio ha riguardato dal cielo sopra i figliuoli degli uomini. Per vedere se vi fosse alcuno che avesse intelletto, Che cercasse Iddio.</verse>
    <verse number="3">Tutti son corrotti, tutti son divenuti puzzolenti; Non vi è niuno che faccia bene, Non pur uno.</verse>
    <verse number="4">Non hanno essi alcuno intendimento, questi operatori d’iniquità, Che mangiano il mio popolo, come se mangiassero del pane, E non invocano Iddio?</verse>
    <verse number="5">Là saranno spaventati di grande spavento, Ove però non sarà cagion di spavento; Perciocchè il Signore dissipa le ossa di coloro Che si accampano contro a te, o Sion; Tu li hai svergognati; perciocchè Iddio li sdegna.</verse>
    <verse number="6">Oh! vengano pur da Sion le salvazioni d’Israele! Quando Iddio trarrà di cattività il suo popolo, Giacobbe festeggerà, Israele si rallegrerà.</verse>
  </chapter>
  <chapter number="54">
    <verse number="1">Maschil di Davide, dato al capo de’ Musici, sopra Neghinot. Intorno a ciò che gli Zifei vennero a dire a Saulle: Davide non si nasconde egli appresso di noi? O DIO, salvami per lo tuo Nome, E fammi ragione per la tua potenza.</verse>
    <verse number="2">O Dio, ascolta la mia orazione; Porgi gli orecchi alle parole della mia bocca.</verse>
    <verse number="3">Perciocchè degli uomini stranieri si son levati contro a me; E degli uomini violenti cercano l’anima mia, I quali non pongono Iddio davanti agli occhi loro. Sela.</verse>
    <verse number="4">Ecco, Iddio è il mio aiutatore; Il Signore è fra quelli che sostengono l’anima mia.</verse>
    <verse number="5">Egli renderà il male a’ miei nemici. Distruggili per la tua verità.</verse>
    <verse number="6">Io ti farò sacrificio d’animo volonteroso; Signore, io celebrerò il tuo Nome, perciocchè è buono.</verse>
    <verse number="7">Perciocchè esso mi ha tratto fuori d’ogni distretta; E l’occhio mio ha veduto ne’ miei nemici ciò che io desiderava.</verse>
  </chapter>
  <chapter number="55">
    <verse number="1">Maschil di Davide, dato al capo de’ Musici sopra Neghinot O DIO, porgi l’orecchio alla mia orazione; E non nasconderti dalla mia supplicazione.</verse>
    <verse number="2">Attendi a me, e rispondimi; Io mi lagno nella mia orazione, e romoreggio;</verse>
    <verse number="3">Per lo gridar del nemico, per l’oppressione dell’empio; Perciocchè essi mi traboccano addosso delle calamità, E mi nimicano con ira.</verse>
    <verse number="4">Il mio cuore è angosciato dentro di me; E spaventi mortali mi sono caduti addosso.</verse>
    <verse number="5">Paura e tremito mi è sopraggiunto; E terrore mi ha coperto.</verse>
    <verse number="6">Onde io ho detto: Oh! avessi io delle ale, come le colombe! Io me ne volerei, e mi riparerei in alcun luogo.</verse>
    <verse number="7">Ecco, io me ne fuggirei lontano; Io dimorerei nel deserto. Sela.</verse>
    <verse number="8">Io mi affretterei di scampare Dal vento impetuoso e dal turbo.</verse>
    <verse number="9">Disperdili, Signore; dividi le lor lingue; Perciocchè io ho vedute violenze e risse nella città.</verse>
    <verse number="10">Essa n’è circondata d’intorno alle sue mura, giorno e notte; E in mezzo ad essa vi è iniquità ed ingiuria.</verse>
    <verse number="11">Dentro di essa non vi è altro che malizie; Frodi ed inganni non si muovono dalle sue piazze.</verse>
    <verse number="12">Perciocchè non è stato un mio nemico che mi ha fatto vituperio; Altrimenti, io l’avrei comportato; Non è stato uno che mi avesse in odio che si è levato contro a me; Altrimenti, io mi sarei nascosto da lui.</verse>
    <verse number="13">Anzi, sei stato tu, ch’eri, secondo la mia estimazione, Il mio conduttore, ed il mio famigliare.</verse>
    <verse number="14">Che comunicavamo dolcemente insieme i nostri segreti, E andavamo di compagnia nella Casa di Dio.</verse>
    <verse number="15">Metta loro la morte la mano addosso, Scendano sotterra tutti vivi; Perciocchè nel mezzo di loro, nelle lor dimore, non vi è altro che malvagità.</verse>
    <verse number="16">Quant’è a me, io griderò a Dio, E il Signore mi salverà.</verse>
    <verse number="17">La sera, la mattina, e in sul mezzodì, io orerò e romoreggerò; Ed egli udirà la mia voce.</verse>
    <verse number="18">Egli riscuoterà l’anima mia dall’assalto che mi è dato, E la metterà in pace; Perciocchè essi son contro a me in gran numero.</verse>
    <verse number="19">Iddio mi udirà, e li abbatterà; Egli, dico, che dimora in ogni eternità; Sela. Perciocchè giammai non si mutano, E non temono Iddio.</verse>
    <verse number="20">Hanno messa la mano addosso a quelli che vivevano in buona pace con loro; Hanno rotto il lor patto.</verse>
    <verse number="21">Le lor bocche son più dolci che burro; Ma ne’ cuori loro vi è guerra; Le lor parole son più morbide che olio, Ma son tante coltellate.</verse>
    <verse number="22">Rimetti nel Signore il tuo peso, ed egli ti sosterrà; Egli non permetterà giammai che il giusto caggia.</verse>
    <verse number="23">Ma tu, o Dio, farai scender coloro nel pozzo della perdizione; Gli uomini di sangue e di frode Non compieranno a mezzo i giorni loro; Ma io mi confiderò in te.</verse>
  </chapter>
  <chapter number="56">
    <verse number="1">Mictam di Davide, intorno a ciò che I Filistei lo presero a Gat; dato al capo de’ Musici, in su Ionat-elem-rehochim. ABBI pietà di me, o Dio; Perciocchè gli uomini a gola aperta sono dietro a me; I miei assalitori mi stringono tuttodì.</verse>
    <verse number="2">I miei nemici son dietro a me a gola aperta tuttodì; Perciocchè gran numero di gente mi assale da alto.</verse>
    <verse number="3">Nel giorno che io temerò, Io mi confiderò in te.</verse>
    <verse number="4">Coll’aiuto di Dio, io loderò la sua parola; Io mi confido in Dio, Io non temerò cosa che mi possa far la carne.</verse>
    <verse number="5">Tuttodì fanno dolorose le mie parole; Tutti i lor pensieri son contro a me a male.</verse>
    <verse number="6">Si radunano insieme, stanno in agguato; spiano le mie pedate, Come aspettando di coglier l’anima mia.</verse>
    <verse number="7">In vano sarebbe il salvar loro la vita; O Dio, trabocca i popoli nella tua ira.</verse>
    <verse number="8">Tu hai contate le mie fughe; Riponi le mie lagrime ne’ tuoi barili; Non sono elleno nel tuo registro?</verse>
    <verse number="9">Allora i miei nemici volteranno le spalle, nel giorno che io griderò; Questo so io, che Iddio è per me.</verse>
    <verse number="10">Con l’aiuto di Dio, io loderò la sua parola; Con l’aiuto del Signore, io loderò la sua parola.</verse>
    <verse number="11">Io mi confido in Dio; Io non temerò cosa che mi possa far l’uomo.</verse>
    <verse number="12">Io ho sopra me i voti che io ti ho fatti, o Dio; Io ti renderò lodi.</verse>
    <verse number="13">Conciossiachè tu abbi riscossa l’anima mia dalla morte; Non hai tu guardati i miei piedi di ruina, Acciocchè io cammini nel cospetto di Dio nella luce de’ viventi?</verse>
  </chapter>
  <chapter number="57">
    <verse number="1">Mictam di Davide, intorno a ciò ch’egli se ne fuggi’ nella spelonca, d’innanzi a Saulle; dato al capo de’ Musici sopra Al-tashet. ABBI pietà di me, o Dio; abbi pietà di me; Perciocchè l’anima mia si confida in te, Ed io ho la mia speranza nell’ombra delle tue ale, Finchè sieno passate le calamità.</verse>
    <verse number="2">Io griderò all’Iddio altissimo; A Dio che dà compimento a’ fatti miei.</verse>
    <verse number="3">Egli manderà dal cielo a salvarmi; Egli renderà confuso colui ch’è dietro a me a gola aperta. Sela. Iddio manderà la sua benignità, e la sua verità.</verse>
    <verse number="4">L’anima mia è in mezzo a’ leoni; Io giaccio fra uomini incendiari, I cui denti son lance, e saette, E la cui lingua è spada acuta.</verse>
    <verse number="5">Innalzati, o Dio, sopra i cieli; Innalzisi la tua gloria sopra tutta la terra.</verse>
    <verse number="6">Essi avevano apparecchiata una rete a’ miei passi, Già tiravano a basso l’anima mia; Avevano cavata una fossa davanti a me; Ma essi vi sono caduti dentro. Sela.</verse>
    <verse number="7">Il mio cuore è disposto, o Dio; il mio cuore è disposto; Io canterò, e salmeggerò.</verse>
    <verse number="8">Gloria mia, destati; destati, saltero, e cetera; Io mi risveglierò all’alba.</verse>
    <verse number="9">Io ti celebrerò, o Signore, fra i popoli; Io ti salmeggerò fra le nazioni;</verse>
    <verse number="10">Perciocchè la tua benignità è grande infino al cielo, E la tua verità infino alle nuvole.</verse>
    <verse number="11">Innalzati, o Dio, sopra i cieli; Innalzisi la tua gloria sopra tutta la terra.</verse>
  </chapter>
  <chapter number="58">
    <verse number="1">Mictam di Davide, dato al capo de’ Musici, sopra Al-tashet. DI vero, parlate voi giustamente? Giudicate voi dirittamente, o figliuoli di uomini?</verse>
    <verse number="2">Anzi voi fabbricate perversità nel cuor vostro; Voi bilanciate la violenza delle vostre mani in terra.</verse>
    <verse number="3">Questi empi sono stati alienati fin dalla matrice; Questi parlatori di menzogna sono stati sviati fin dal seno della madre.</verse>
    <verse number="4">Hanno del veleno simile al veleno del serpente; Sono come l’aspido sordo, che si tura le orecchie;</verse>
    <verse number="5">Il qual non ascolta la voce degl’incantatori, Nè di chi è saputo in fare incantagioni.</verse>
    <verse number="6">O Dio, stritola loro i denti nella lor bocca; O Signore, rompi i mascellari de’ leoncelli.</verse>
    <verse number="7">Struggansi come acque, e vadansene via; Tiri Iddio le sue saette, e in uno stante sieno ricisi.</verse>
    <verse number="8">Trapassino, come una lumaca che si disfa; Come l’abortivo di una donna, non veggano il sole.</verse>
    <verse number="9">Avanti che le vostre pignatte sentano il fuoco del pruno, Porti via la bufera il verde ed il secco.</verse>
    <verse number="10">Il giusto si rallegrerà, quando avrà veduta la vendetta; Egli bagnerà i suoi piedi nel sangue dell’empio.</verse>
    <verse number="11">E ciascuno dirà: Certo egli vi è frutto pel giusto; Vi è pure un Dio giudice in terra.</verse>
  </chapter>
  <chapter number="59">
    <verse number="1">Mictam di Davide, intorno a ciò che Saulle mando’ a guardar la sua casa, per ucciderlo; dato al capo de’ Musici, sopra Al-tashet. DIO mio, riscuotimi da’ miei nemici; Levami ad alto d’infra quelli che si levano contro a me.</verse>
    <verse number="2">Riscuotimi dagli operatori d’iniquità, E salvami dagli uomini di sangue.</verse>
    <verse number="3">Perciocchè, ecco, han posti agguati all’anima mia; Uomini possenti si son raunati contro a me; Senza che vi sia in me, nè misfatto, nè peccato, o Signore.</verse>
    <verse number="4">Benchè, non vi sia iniquità in me, pur corrono, e si apparecchiano; Destati per venire ad incontrarmi, e vedi.</verse>
    <verse number="5">Tu, dico, Signore Iddio degli eserciti, Dio d’Israele, Risvegliati per visitar tutte le genti; Non far grazia a tutti quelli che perfidamente operano iniquità. Sela.</verse>
    <verse number="6">La sera vanno e vengono; romoreggiano come cani, E circuiscono la città.</verse>
    <verse number="7">Ecco, sgorgano parole colla lor bocca; Hanno de’ coltelli nelle lor labbra; perciocchè dicono: Chi ci ode?</verse>
    <verse number="8">Ma tu, Signore, ti riderai di loro; Tu ti befferai di tutte le genti.</verse>
    <verse number="9">Io mi guarderò dalla lor forza, riducendomi a te; Perciocchè tu, o Dio, sei il mio alto ricetto.</verse>
    <verse number="10">L’Iddio mio benigno mi verrà ad incontrare; Iddio mi farà veder ne’ miei nemici quello che io desidero.</verse>
    <verse number="11">Non ucciderli già; che talora il mio popolo non lo dimentichi; Falli, per la tua potenza, andar vagando; ed abbattili, O Signore, scudo nostro;</verse>
    <verse number="12">Per lo peccato della lor bocca, per le parole delle lor labbra; E sieno colti per l’orgoglio loro, E perciocchè tengono ragionamenti di esecrazioni e di menzogne.</verse>
    <verse number="13">Distruggili nel tuo furore; distruggili sì che non sieno più; E sappiano, che Iddio signoreggia in Giacobbe, Anzi fino alle estremità della terra. Sela.</verse>
    <verse number="14">Vadano pure, e vengano la sera; romoreggino come cani, E circuiscano la città.</verse>
    <verse number="15">Andranno tapinando per trovar da mangiare; Avvegnachè non sieno sazii, pur passeranno così la notte.</verse>
    <verse number="16">Ma io canterò la tua potenza, E la mattina loderò ad alta voce la tua benignità; Perciocchè tu mi sei stato alto ricetto E rifugio, nel giorno che sono stato distretto.</verse>
    <verse number="17">O mia forza, io ti salmeggerò; Perciocchè Iddio è il mio alto ricetto, l’Iddio mio benigno.</verse>
  </chapter>
  <chapter number="60">
    <verse number="1">Mictam di Davide, da insegnare; dato al capo de’ Musici, sopra Susan-edut; intorno a ciò ch’egli diede il guasto alla Siria di Soba; e che Ioab, ritornando, sconfisse gl’Idumei nella valle del Sale; in numero di dodici mila O DIO, tu ci hai scacciati, tu ci hai dissipati, Tu ti sei adirato; e poi, tu ti sei rivolto a noi.</verse>
    <verse number="2">Tu hai scrollata la terra, e l’hai schiantata; Ristora le sue rotture; perciocchè è smossa.</verse>
    <verse number="3">Tu hai fatte sentire al tuo popolo cose dure; Tu ci hai dato a bere del vino di stordimento.</verse>
    <verse number="4">Ma ora, tu hai dato a quelli che ti temono una bandiera, Per alzarla, per amor della tua verità. Sela.</verse>
    <verse number="5">Acciocchè la tua diletta gente sia liberata, Salvami colla tua destra, e rispondimi.</verse>
    <verse number="6">Iddio ha parlato per la sua santità: Io trionferò, Io spartirò Sichem, e misurerò la valle di Succot.</verse>
    <verse number="7">Mio è Galaad, e mio è Manasse, Ed Efraim è la forza del mio capo; Giuda è il mio legislatore;</verse>
    <verse number="8">Moab è la caldaia del mio lavatoio; Io getterò le mie scarpe sopra Edom; O Palestina, fammi delle acclamazioni.</verse>
    <verse number="9">Chi mi condurrà nella città della fortezza? Chi mi menerà fino in Edom?</verse>
    <verse number="10">Non sarai desso tu, o Dio, che ci avevi scacciati? E non uscivi più fuori, o Dio, co’ nostri eserciti?</verse>
    <verse number="11">Dacci aiuto, per uscir di distretta; Perciocchè il soccorso degli uomini è vanità.</verse>
    <verse number="12">In Dio noi faremo prodezze; Ed egli calpesterà i nostri nemici.</verse>
  </chapter>
  <chapter number="61">
    <verse number="1">Salmo di Davide, dato al capo de’ Musici sopra Neghinot. O DIO, ascolta il mio grido; Attendi alla mia orazione.</verse>
    <verse number="2">Io grido a te dall’estremità della terra, mentre il mio cuore spasima; Conducimi in su la rocca, che è troppo alta da salirvi da me.</verse>
    <verse number="3">Perciocchè tu mi sei stato un ricetto, Una torre di fortezza d’innanzi al nemico.</verse>
    <verse number="4">Io dimorerò nel tuo tabernacolo per molti secoli; Io mi riparerò nel nascondimento delle tue ale. Sela.</verse>
    <verse number="5">Perciocchè tu, o Dio, hai esauditi i miei voti; Tu mi hai data l’eredità di quelli che temono il tuo Nome.</verse>
    <verse number="6">Aggiungi giorni sopra giorni al re; Sieno gli anni suoi a guisa di molte età.</verse>
    <verse number="7">Dimori in perpetuo nel cospetto di Dio; Ordina benignità e verità che lo guardino.</verse>
    <verse number="8">Così salmeggerò il tuo Nome in perpetuo, Per adempiere ogni giorno i miei voti.</verse>
  </chapter>
  <chapter number="62">
    <verse number="1">Salmo di Davide, dato al capo de’ Musici, sopra i figliuoli di Iedutun. L’ANIMA mia si acqueta in Dio solo; Da lui procede la mia salute.</verse>
    <verse number="2">Egli solo è la mia rocca e la mia salvezza, Il mio alto ricetto; io non sarò giammai grandemente smosso.</verse>
    <verse number="3">Infino a quando vi avventerete sopra un uomo? Voi stessi sarete uccisi tutti quanti; E sarete simili ad una parete chinata, E ad un muricciuolo sospinto.</verse>
    <verse number="4">Essi non consigliano d’altro che di sospinger giù quest’uomo dalla sua altezza; Prendono piacere in menzogna; Benedicono colla lor bocca, Ma maledicono nel loro interiore. Sela.</verse>
    <verse number="5">Anima mia, acquetati in Dio solo; Perciocchè la mia speranza pende da lui.</verse>
    <verse number="6">Egli solo è la mia rocca e la mia salvezza; Egli è il mio alto ricetto, io non sarò giammai smosso.</verse>
    <verse number="7">In Dio è la mia salvezza e la mia gloria; In Dio è la mia forte rocca, il mio ricetto.</verse>
    <verse number="8">Confidatevi in lui, o popolo, in ogni tempo; Spandete i vostri cuori nel suo cospetto; Iddio è la nostra speranza. Sela.</verse>
    <verse number="9">Gli uomini volgari non sono altro che vanità, E i nobili altro che menzogna; Se fosser messi in bilance, Tutti insieme sarebbero più leggieri che la vanità stessa.</verse>
    <verse number="10">Non vi confidate in oppressione, Nè in rapina; non datevi alla vanità; Se le ricchezze abbondano, Non vi mettete il cuore.</verse>
    <verse number="11">Iddio ha parlato una volta, E due volte ho udito lo stesso; Che ogni forza appartiene a Dio;</verse>
    <verse number="12">E che a te, Signore, appartiene la benignità; Perciocchè tu renderai la retribuzione a ciascuno secondo le sue opere.</verse>
  </chapter>
  <chapter number="63">
    <verse number="1">Salmo di Davide, composto quando egli era nel deserto di Giuda. O DIO, tu sei l’Iddio mio, io ti cerco; L’anima mia è assetata di te; la mia carne ti brama In terra arida ed asciutta, senz’acqua.</verse>
    <verse number="2">Così ti ho io mirato nel santuario, Riguardando la tua forza, e la tua gloria.</verse>
    <verse number="3">Perciocchè la tua benignità è cosa buona più che la vita, Le mie labbra ti loderanno.</verse>
    <verse number="4">Così ti benedirò in vita mia; Io alzerò le mie mani nel tuo Nome.</verse>
    <verse number="5">L’anima mia è saziata come di grasso e di midolla; E la mia bocca ti loderà con labbra giubilanti.</verse>
    <verse number="6">Quando io mi ricordo di te sul mio letto. Io medito di te nelle veglie della notte.</verse>
    <verse number="7">Perciocchè tu mi sei stato in aiuto, Io giubilo all’ombra delle tue ale.</verse>
    <verse number="8">L’anima mia è attaccata dietro a te; La tua destra mi sostiene.</verse>
    <verse number="9">Ma quelli che cercano l’anima mia, per disertarla, Entreranno nelle più basse parti della terra.</verse>
    <verse number="10">Saranno atterrati per la spada; Saranno la parte delle volpi.</verse>
    <verse number="11">Ma il re si rallegrerà in Dio; Chiunque giura per lui, si glorierà; Perciocchè la bocca di quelli che parlano falsamente sarà turata.</verse>
  </chapter>
  <chapter number="64">
    <verse number="1">Salmo di Davide, dato al capo de’ Musici O DIO, ascolta la mia voce, mentre io fo la mia orazione; Guarda la vita mia dallo spavento del nemico.</verse>
    <verse number="2">Nascondimi dal consiglio de’ maligni, E dalla turba degli operatori d’iniquità;</verse>
    <verse number="3">I quali hanno aguzzata la lor lingua come una spada; E in luogo di saette, hanno tratte parole amare;</verse>
    <verse number="4">Per saettar l’uomo intiero in luoghi nascosti; Di subito improvviso lo saettano, e non hanno timore alcuno.</verse>
    <verse number="5">Fermano fra loro pensieri malvagi; Divisano di tender di nascosto lacci, Dicono: Chi li vedrà?</verse>
    <verse number="6">Investigano malizie; ricercano tutto ciò che si può investigare; E quanto può l’interior dell’uomo, ed un cuor cupo.</verse>
    <verse number="7">Ma Iddio li saetterà; Le lor ferite saranno come di saetta subitanea.</verse>
    <verse number="8">E le lor lingue saranno traboccate sopra loro; Chiunque li vedrà fuggirà.</verse>
    <verse number="9">E tutti gli uomini temeranno, E racconteranno l’opera di Dio; E considereranno quello ch’egli avrà fatto.</verse>
    <verse number="10">Il giusto si rallegrerà nel Signore, e spererà in lui; E tutti quelli che son diritti di cuore, si glorieranno.</verse>
  </chapter>
  <chapter number="65">
    <verse number="1">Salmo di cantico di Davide, dato al capo de’ Musici O DIO, lode ti aspetta in Sion; E quivi ti saran pagati i voti.</verse>
    <verse number="2">O tu ch’esaudisci i preghi, Ogni carne verrà a te.</verse>
    <verse number="3">Cose inique mi avevano sopraffatto; Ma tu purghi le nostre trasgressioni.</verse>
    <verse number="4">Beato colui che tu avrai eletto, ed avrai fatto accostare a te. Acciocchè abiti ne’ tuoi cortili! Noi saremo saziati de’ beni della tua Casa, Delle cose sante del tuo Tempio.</verse>
    <verse number="5">O Dio della nostra salute, Confidanza di tutte le estremità le più lontane della terra e del mare, Rispondici, per la tua giustizia, in maniere tremende.</verse>
    <verse number="6">Esso, colla sua potenza, ferma i monti; Egli è cinto di forza.</verse>
    <verse number="7">Egli acqueta il romor de’ mari, lo strepito delle sue onde, E il tumulto de’ popoli.</verse>
    <verse number="8">Onde quelli che abitano nella estremità della terra temono de’ tuoi miracoli: Tu fai giubilare i luoghi, onde esce la mattina e la sera.</verse>
    <verse number="9">Tu visiti la terra, e l’abbeveri; Tu l’arricchisci grandemente; I ruscelli di Dio son pieni d’acqua; Tu apparecchi agli uomini il lor frumento, dopo che tu l’hai così preparata.</verse>
    <verse number="10">Tu adacqui le sue porche; tu pareggi i suoi solchi; Tu la stempri colle stille della tua pioggia; tu benedici i suoi germogli;</verse>
    <verse number="11">Tu coroni de’ tuoi beni l’annata; E le tue orbite stillano grasso.</verse>
    <verse number="12">Le mandrie del deserto stillano; E i colli son cinti di gioia.</verse>
    <verse number="13">Le pianure son rivestite di gregge, E le valli coperte di biade; Dànno voci di allegrezza, ed anche cantano.</verse>
  </chapter>
  <chapter number="66">
    <verse number="1">Salmo di Davide, dato al capo de’ Musici DATE voci di allegrezza a Dio, Voi tutti gli abitanti della terra;</verse>
    <verse number="2">Salmeggiate la gloria del suo Nome; Rendete la sua lode gloriosa.</verse>
    <verse number="3">Dite a Dio: O quanto son tremende le tue opere! Per la grandezza della tua forza, i tuoi nemici ti s’infingono.</verse>
    <verse number="4">Tutta la terra ti adora, e ti salmeggia; Salmeggia il tuo Nome. Sela.</verse>
    <verse number="5">Venite, e vedete i fatti di Dio; Egli è tremendo in opere, sopra i figliuoli degli uomini.</verse>
    <verse number="6">Egli convertì già il mare in asciutto; Il suo popolo passò il fiume a piè; Quivi noi ci rallegrammo in lui.</verse>
    <verse number="7">Egli, colla sua potenza, signoreggia in eterno; I suoi occhi riguardano le genti; I ribelli non s’innalzeranno. Sela.</verse>
    <verse number="8">Voi popoli, benedite il nostro Dio; E fate risonare il suono della sua lode.</verse>
    <verse number="9">Egli è quel che ha rimessa in vita l’anima nostra; E non ha permesso che i nostri piedi cadessero.</verse>
    <verse number="10">Perciocchè, o Dio, tu ci hai provati; Tu ci hai posti al cimento, come si pone l’argento.</verse>
    <verse number="11">Tu ci avevi fatti entrar nella rete; Tu avevi posto uno strettoio a’ nostri lombi.</verse>
    <verse number="12">Tu avevi fatto cavalcar gli uomini in sul nostro capo; Eravamo entrati nel fuoco e nell’acqua; Ma tu ci hai tratti fuori in luogo di refrigerio.</verse>
    <verse number="13">Io entrerò nella tua Casa con olocausti; Io ti pagherò i miei voti;</verse>
    <verse number="14">I quali le mie labbra han proferiti, E la mia bocca ha pronunziati, mentre io era distretto.</verse>
    <verse number="15">Io ti offerirò olocausti di bestie grasse, Con profumo di montoni; Io sacrificherò buoi e becchi. Sela.</verse>
    <verse number="16">Venite, voi tutti che temete Iddio, ed udite; Io vi racconterò quello ch’egli ha fatto all’anima mia.</verse>
    <verse number="17">Io gridai a lui colla mia bocca, Ed egli fu esaltato sotto la mia lingua.</verse>
    <verse number="18">Se io avessi mirato ad alcuna iniquità nel mio cuore, Il Signore non mi avrebbe ascoltato;</verse>
    <verse number="19">Ma certo Iddio mi ha ascoltato, Egli ha atteso alla voce della mia orazione.</verse>
    <verse number="20">Benedetto sia Iddio Che non ha rigettata la mia orazione, Nè ritratta da me la sua benignità.</verse>
  </chapter>
  <chapter number="67">
    <verse number="1">Salmo di cantico, dato al capo de’ Musici sopra Neghinot. IDDIO abbia mercè di noi, e ci benedica; Iddio faccia risplendere il suo volto verso noi. Sela.</verse>
    <verse number="2">Acciocchè la tua via si conosca in terra, E la tua salute fra tutte le genti.</verse>
    <verse number="3">I popoli ti celebreranno, o Dio; I popoli tutti quanti ti celebreranno.</verse>
    <verse number="4">Le nazioni si rallegreranno, e giubileranno; Perciocchè tu giudicherai i popoli dirittamente, E condurrai le nazioni nella terra. Sela.</verse>
    <verse number="5">I popoli ti celebreranno, o Dio; I popoli tutti quanti ti celebreranno.</verse>
    <verse number="6">La terra produrrà il suo frutto; Iddio, l’Iddio nostro ci benedirà.</verse>
    <verse number="7">Iddio ci benedirà; E tutte le estremità della terra lo temeranno.</verse>
  </chapter>
  <chapter number="68">
    <verse number="1">Salmo di cantico di Davide, dato al capo de’ Musici LEVISI Iddio, e i suoi nemici saranno dispersi; E quelli che l’odiano fuggiranno d’innanzi al suo cospetto.</verse>
    <verse number="2">Tu li dissiperai come si dissipa il fumo; Gli empi periranno per la presenza di Dio, Come la cera è strutta per lo fuoco.</verse>
    <verse number="3">Ma i giusti si rallegreranno, e trionferanno nel cospetto di Dio; E gioiranno con letizia.</verse>
    <verse number="4">Cantate a Dio, salmeggiate il suo Nome, Rilevate le strade a colui che cavalca per luoghi deserti; Egli si chiama per nome: Il Signore; e festeggiate davanti a lui.</verse>
    <verse number="5">Egli è il padre degli orfani, e il giudice delle vedove; Iddio nell’abitacolo della sua santità;</verse>
    <verse number="6">Iddio, che fa abitare in famiglia quelli ch’erano soli; Che trae fuori quelli ch’erano prigioni ne’ ceppi; Ma fa’ che i ribelli dimorano in terra deserta.</verse>
    <verse number="7">O Dio, quando tu uscisti davanti al tuo popolo, Quando tu camminasti per lo deserto; Sela.</verse>
    <verse number="8">La terra tremò, i cieli eziandio gocciolarono, per la presenza di Dio; Sinai stesso, per la presenza di Dio, dell’Iddio d’Israele.</verse>
    <verse number="9">O Dio, tu spandi la pioggia delle liberalità sopra la tua eredità; E, quando è travagliata, tu la ristori.</verse>
    <verse number="10">In essa dimora il tuo stuolo; O Dio, per la tua bontà, tu l’hai apparecchiata per i poveri afflitti.</verse>
    <verse number="11">Il Signore ha dato materia di parlare; Quelle che hanno recate le buone novelle, sono state una grande schiera.</verse>
    <verse number="12">Fuggiti, fuggiti se ne sono i re degli eserciti; E quelle che dimoravano in casa hanno spartite le spoglie.</verse>
    <verse number="13">Quando giacerete in mezzo agli ovili, Sarete come le ale di una colomba, coperta d’argento, Le cui penne son gialle d’oro.</verse>
    <verse number="14">Dopo che l’Onnipotente ebbe dispersi i re in quella, La terra fu come quando è nevicato in Salmon.</verse>
    <verse number="15">O monte di Dio, o monte di Basan, O monte di molti gioghi, o monte di Basan!</verse>
    <verse number="16">Perchè saltellate voi, o monti di molti gioghi? Iddio desidera questo monte per sua stanza; Anzi il Signore abiterà quivi in perpetuo.</verse>
    <verse number="17">La cavalleria di Dio cammina a doppie decine di migliaia, A doppie migliaia; Il Signore è fra essi; Sinai è nel santuario.</verse>
    <verse number="18">Tu sei salito in alto, tu ne hai menato in cattività numero di prigioni; Tu hai presi doni d’infra gli uomini, Eziandio ribelli, per far ora una ferma dimora, o Signore Iddio.</verse>
    <verse number="19">Benedetto sia il Signore, il quale ogni giorno ci colma di beni; Egli è l’Iddio della nostra salute. Sela.</verse>
    <verse number="20">Iddio è l’Iddio nostro, per salvarci; Ed al Signore Iddio appartengono le uscite della morte.</verse>
    <verse number="21">Certo Iddio trafiggerà il capo de’ suoi nemici. La sommità del capo irsuto di chi cammina ne’ suoi peccati.</verse>
    <verse number="22">Il Signore ha detto: Io ti trarrò di Basan, Ti trarrò dal fondo del mare;</verse>
    <verse number="23">Acciocchè il tuo piè, e la lingua de’ tuoi cani Si affondi nel sangue de’ nemici, e del capo stesso.</verse>
    <verse number="24">O Dio, le tue andature si son vedute; Le andature dell’Iddio, e Re mio, nel luogo santo.</verse>
    <verse number="25">Cantori andavano innanzi, e sonatori dietro; E nel mezzo vergini che sonavano tamburi, dicendo:</verse>
    <verse number="26">Benedite Iddio nelle raunanze; Benedite il Signore, voi che siete della fonte d’Israele.</verse>
    <verse number="27">Ivi era il piccolo Beniamino, che ha signoreggiato sopra essi; I capi di Giuda, colle loro schiere; I capi di Zabulon, i capi di Neftali.</verse>
    <verse number="28">L’Iddio tuo ha ordinata la tua fortezza; Rinforza, o Dio, ciò che tu hai operato inverso noi.</verse>
    <verse number="29">Rinforzalo dal tuo Tempio, di sopra a Gerusalemme; Fa’ che i re ti portino presenti.</verse>
    <verse number="30">Disperdi le fiere delle giuncaie, La raunanza de’ possenti tori, e i giovenchi d’infra i popoli, I quali si prostrano con monete d’argento; Dissipa i popoli che si dilettano in guerre.</verse>
    <verse number="31">Vengano gran signori di Egitto; Accorrano gli Etiopi a Dio, colle mani piene.</verse>
    <verse number="32">O regni della terra, cantate a Dio; Salmeggiate al Signore; Sela.</verse>
    <verse number="33">A colui che cavalca sopra i cieli de’ cieli eterni; Ecco, egli tuona potentemente colla sua voce.</verse>
    <verse number="34">Date gloria a Dio; La sua magnificenza è sopra Israele, e la sua gloria ne’ cieli.</verse>
    <verse number="35">O Dio, tu sei tremendo da’ tuoi santuari; L’Iddio d’Israele è quel che dà valore e forze al popolo. Benedetto sia Iddio.</verse>
  </chapter>
  <chapter number="69">
    <verse number="1">Salmo di Davide, dato al capo de’ Musici, sopra Sosannim. SALVAMI, o Dio; Perciocchè le acque son pervenute infino all’anima.</verse>
    <verse number="2">Io sono affondato in un profondo pantano, Ove non vi è luogo da fermare il piè; Io son giunto alle profondità dell’acqua, e la corrente m’inonda.</verse>
    <verse number="3">Io sono stanco di gridare, io ho la gola asciutta; Gli occhi mi son venuti meno, aspettando l’Iddio mio.</verse>
    <verse number="4">Quelli che mi odiano senza cagione Sono in maggior numero che i capelli del mio capo; Quelli che mi disertano, e che mi sono nemici a torto, si fortificano; Ecco là, io ho renduto ciò che non aveva rapito.</verse>
    <verse number="5">O Dio, tu conosci la mia follia; E le mie colpe non ti sono occulte.</verse>
    <verse number="6">O Signore, Dio degli eserciti, Quelli che sperano in te non sieno confusi per cagion di me; Quelli che ti cercano non sieno svergognati per me, O Dio d’Israele.</verse>
    <verse number="7">Perciocchè per l’amor di te io soffro vituperio; Vergogna mi ha coperta la faccia.</verse>
    <verse number="8">Io son divenuto strano a’ miei fratelli, E forestiere a’ figliuoli di mia madre.</verse>
    <verse number="9">Perciocchè lo zelo della tua Casa mi ha roso; E i vituperii di quelli che ti fanno vituperio mi caggiono addosso.</verse>
    <verse number="10">Io ho pianto, affliggendo l’anima mia col digiuno; Ma ciò mi è tornato in grande obbrobrio.</verse>
    <verse number="11">Ancora ho fatto d’un sacco il mio vestimento; Ma son loro stato in proverbio.</verse>
    <verse number="12">Quelli che seggono nella porta ragionano di me; E le canzoni de’ bevitori di cervogia ne parlano.</verse>
    <verse number="13">Ma quant’è a me, o Signore, la mia orazione s’indirizza a te; Egli vi è un tempo di benevolenza; O Dio, per la grandezza della tua benignità, E per la verità della tua salute, rispondimi.</verse>
    <verse number="14">Tirami fuor del pantano, che io non vi affondi, E che io sia riscosso da quelli che mi hanno in odio, Dalle profondità delle acque;</verse>
    <verse number="15">Che la corrente delle acque non m’inondi, E che il gorgo non mi tranghiotta, E che il pozzo non turi sopra me la sua bocca.</verse>
    <verse number="16">Rispondimi, o Signore; perciocchè la tua benignità è buona; Secondo la grandezza delle tue compassioni riguarda verso me.</verse>
    <verse number="17">E non nascondere il tuo volto dal tuo servo; Perciocchè io son distretto; affrettati, rispondimi.</verse>
    <verse number="18">Accostati all’anima mia, riscattala; Riscuotimi, per cagion de’ miei nemici.</verse>
    <verse number="19">Tu conosci il vituperio, l’onta, e la vergogna che mi è fatta; Tutti i miei nemici son davanti a te.</verse>
    <verse number="20">Il vituperio mi ha rotto il cuore, e io son tutto dolente; Ed ho aspettato che alcuno si condolesse meco, ma non vi è stato alcuno; Ed ho aspettati de’ consolatori, ma non ne ho trovati.</verse>
    <verse number="21">Hanno, oltre a ciò, messo del veleno nella mia vivanda; E, nella mia sete, mi hanno dato a bere dell’aceto.</verse>
    <verse number="22">Sia la lor mensa un laccio teso davanti a loro; E le lor prosperità sieno loro una trappola.</verse>
    <verse number="23">Gli occhi loro sieno oscurati, sì che non possano vedere; E fa’ loro del continuo vacillare i lombi.</verse>
    <verse number="24">Spandi l’ira tua sopra loro, E colgali l’ardor del tuo cruccio.</verse>
    <verse number="25">Sieno desolati i lor palazzi; Ne’ lor tabernacoli non vi sia alcuno abitatore.</verse>
    <verse number="26">Perciocchè hanno perseguitato colui che tu hai percosso, E fatte le lor favole del dolore di coloro che tu hai feriti.</verse>
    <verse number="27">Aggiugni loro iniquità sopra iniquità; E non abbiano giammai entrata alla tua giustizia.</verse>
    <verse number="28">Sieno cancellati dal libro della vita; E non sieno scritti co’ giusti.</verse>
    <verse number="29">Ora, quant’è a me, io sono afflitto e addolorato; La tua salute, o Dio, mi levi ad alto.</verse>
    <verse number="30">Io loderò il Nome di Dio con cantici, E lo magnificherò con lode.</verse>
    <verse number="31">E ciò sarà più accettevole al Signore, che bue, Che giovenco con corna ed unghie.</verse>
    <verse number="32">I mansueti, vedendo ciò, si rallegreranno; Ed il cuor vostro viverà, o voi che cercate Iddio.</verse>
    <verse number="33">Perciocchè il Signore esaudisce i bisognosi, E non isprezza i suoi prigioni.</verse>
    <verse number="34">Lodinlo i cieli e la terra; I mari, e tutto ciò che in essi guizza.</verse>
    <verse number="35">Perciocchè Iddio salverà Sion, ed edificherà le città di Giuda; E coloro vi abiteranno, e possederanno Sion per eredità.</verse>
    <verse number="36">E la progenie de’ suoi servitori l’erederà; E quelli che amano il suo Nome abiteranno in essa.</verse>
  </chapter>
  <chapter number="70">
    <verse number="1">Salmo di Davide, da rammemorare; dato al capo de’ Musici O DIO, affrettati a liberarmi; O Signore, affrettati in mio aiuto.</verse>
    <verse number="2">Quelli che cercano l’anima mia sien confusi e svergognati; Quelli che prendono piacere nel mio male voltin le spalle, E sieno svergognati.</verse>
    <verse number="3">Quelli che dicono: Eia, eia! Voltin le spalle, per ricompensa del vituperio che mi fanno.</verse>
    <verse number="4">Rallegrinsi, e gioiscano in te Tutti quelli che ti cercano; E quelli che amano la tua salute Dicano del continuo: Magnificato sia Iddio.</verse>
    <verse number="5">Ora, quant’è a me, io son povero e bisognoso; O Dio, affrettati a venire a me; Tu sei il mio aiuto, ed il mio liberatore; O Signore, non tardare.</verse>
  </chapter>
  <chapter number="71">
    <verse number="1">SIGNORE, io mi son confidato in te, Fa’ ch’io non sia giammai confuso.</verse>
    <verse number="2">Riscuotimi, e liberami, per la tua giustizia; Inchina a me il tuo orecchio, e salvami.</verse>
    <verse number="3">Siimi una rocca di dimora, Nella quale io entri sempre; Tu hai ordinata la mia salute; Perciocchè tu sei la mia rupe e la mia fortezza.</verse>
    <verse number="4">O Dio mio, liberami dalla man dell’empio, Dalla mano del perverso e del violento.</verse>
    <verse number="5">Perciocchè tu sei la mia speranza, o Signore Iddio; La mia confidanza fin dalla mia fanciullezza.</verse>
    <verse number="6">Tu sei stato il mio sostegno fin dal seno di mia madre; Tu sei quel che mi hai tratto fuori delle interiora di essa; Per te ho avuto del continuo di che lodarti.</verse>
    <verse number="7">Io sono stato a molti come un mostro; Ma tu sei il mio forte ricetto.</verse>
    <verse number="8">Sia la mia bocca ripiena della tua lode, E della tua gloria tuttodì.</verse>
    <verse number="9">Non rigettarmi al tempo della vecchiezza; Ora, che le forze mi mancano, non abbandonarmi.</verse>
    <verse number="10">Perciocchè i miei nemici tengono ragionamenti contro a me, E quelli che spiano l’anima mia prendono insieme consiglio.</verse>
    <verse number="11">Dicendo: Iddio l’ha abbandonato; Perseguitatelo, e prendetelo; perciocchè non vi è alcuno che lo riscuota.</verse>
    <verse number="12">O Dio, non allontanarti da me; Dio mio, affrettati in mio aiuto.</verse>
    <verse number="13">Sieno confusi, e vengano meno gli avversari dell’anima mia; Quelli che procacciano il mio male sieno coperti di onta e di vituperio.</verse>
    <verse number="14">Ma io spererò del continuo, E sopraggiungerò ancora altre lodi a tutte le tue.</verse>
    <verse number="15">La mia bocca racconterà tuttodì la tua giustizia, e la tua salute; Benchè io non ne sappia il gran numero.</verse>
    <verse number="16">Io entrerò nelle prodezze del Signore Iddio; Io ricorderò la giustizia di te solo.</verse>
    <verse number="17">O Dio, tu mi hai ammaestrato dalla mia fanciullezza; Ed io, infino ad ora, ho annunziate le tue maraviglie.</verse>
    <verse number="18">Non abbandonarmi ancora, o Dio, fino alla vecchiezza, anzi fino alla canutezza; Finchè io abbia annunziato il tuo braccio a questa generazione, E la tua potenza a tutti quelli che verranno appresso.</verse>
    <verse number="19">E la tua giustizia, o Dio, esalterò sommamente: Perciocchè tu hai fatte cose grandi. O Dio, chi è pari a te?</verse>
    <verse number="20">Perciocchè, avendomi fatto sentir molte tribolazioni e mali, Tu mi hai di nuovo resa la vita, E mi hai di nuovo tratto fuor degli abissi della terra.</verse>
    <verse number="21">Tu hai accresciuta la mia grandezza, E ti sei rivolto, e mi hai consolato.</verse>
    <verse number="22">Io altresì, collo strumento del saltero, celebrerò te, E la tua verità, o Dio mio; Io ti salmeggerò colla cetera, o Santo d’Israele.</verse>
    <verse number="23">Le mie labbra giubileranno, quando io ti salmeggerò; E insieme l’anima mia, la quale tu hai riscattata.</verse>
    <verse number="24">La mia lingua ancora ragionerà tuttodì della tua giustizia; Perciocchè sono stati svergognati, perchè sono stati confusi quelli che procacciavano il mio male.</verse>
  </chapter>
  <chapter number="72">
    <verse number="1">Salmo per Salomone O DIO, da’ i tuoi giudicii al re, E la tua giustizia al figliuolo del re.</verse>
    <verse number="2">Ed egli giudicherà il tuo popolo in giustizia, Ed i tuoi poveri afflitti in dirittura.</verse>
    <verse number="3">I monti produrranno pace al popolo; E i colli saranno pieni di giustizia.</verse>
    <verse number="4">Egli farà ragione a’ poveri afflitti d’infra il popolo; Egli salverà i figliuoli del misero, E fiaccherà l’oppressore.</verse>
    <verse number="5">Essi ti temeranno per ogni età, Mentre dureranno il sole e la luna.</verse>
    <verse number="6">Egli scenderà come pioggia sopra erba segata; Come pioggia minuta che adacqua la terra.</verse>
    <verse number="7">Il giusto fiorirà a’ dì d’esso, E vi sarà abbondanza di pace, finchè non vi sia più luna.</verse>
    <verse number="8">Ed egli signoreggerà da un mare all’altro, E dal fiume fino alle estremità della terra.</verse>
    <verse number="9">Quelli che abitano ne’ deserti s’inchineranno davanti a lui, Ed i suoi nemici leccheranno la polvere.</verse>
    <verse number="10">I re di Tarsis e delle isole gli pagheranno tributo; I re di Etiopia e di Arabia gli porteranno doni.</verse>
    <verse number="11">E tutti i re l’adoreranno, Tutte le nazioni gli serviranno.</verse>
    <verse number="12">Perciocchè egli libererà il bisognoso che grida, E il povero afflitto, e colui che non ha alcuno che lo aiuti.</verse>
    <verse number="13">Egli avrà compassione del misero e del bisognoso, E salverà le persone de’ poveri.</verse>
    <verse number="14">Egli riscoterà la vita loro da frode e da violenza; E il sangue loro sarà prezioso davanti a lui.</verse>
    <verse number="15">Così egli viverà, ed altri gli darà dell’oro di Etiopia; E pregherà per lui del continuo, e tuttodì lo benedirà.</verse>
    <verse number="16">Essendo seminata in terra, sulla sommità de’ monti, pure una menata di frumento, Quello ch’essa produrrà farà romore come il Libano; E gli abitanti delle città fioriranno come l’erba della terra.</verse>
    <verse number="17">Il suo nome durerà in eterno, Il suo nome sarà perpetuato di generazione in generazione, Mentre vi sarà sole; E tutte le nazioni saranno benedette in lui, E lo celebreranno beato.</verse>
    <verse number="18">Benedetto sia il Signore Iddio, l’Iddio d’Israele, Il qual solo fa maraviglie.</verse>
    <verse number="19">Benedetto sia ancora eternamente il Nome suo glorioso; E sia tutta la terra ripiena della sua gloria. Amen, Amen.</verse>
    <verse number="20">Qui finiscono le orazioni di Davide, figliuolo d’Isai.</verse>
  </chapter>
  <chapter number="73">
    <verse number="1">Salmo di Asaf CERTAMENTE Iddio è buono ad Israele, A quelli che son puri di cuore.</verse>
    <verse number="2">Ora, quant’è a me, quasi che incapparono i miei piedi; Come nulla mancò che i miei passi non isdrucciolassero.</verse>
    <verse number="3">Perciocchè io portava invidia agl’insensati, Veggendo la prosperità degli empi.</verse>
    <verse number="4">Perciocchè non vi sono alcuni legami alla lor morte; E la lor forza è prosperosa.</verse>
    <verse number="5">Quando gli altri uomini sono in travagli, essi non vi son punto; E non ricevono battiture col rimanente degli uomini.</verse>
    <verse number="6">Perciò, la superbia li cinge a guisa di collana; La violenza li involge come un vestimento.</verse>
    <verse number="7">Gli occhi escono loro fuori per lo grasso; Avanzano le immaginazioni del cuor loro.</verse>
    <verse number="8">Son dissoluti, e per malizia ragionano di oppressare; Parlano da alto.</verse>
    <verse number="9">Mettono la lor bocca dentro al cielo, E la lor lingua passeggia per la terra.</verse>
    <verse number="10">Perciò, il popolo di Dio riviene a questo, Veggendo che l’acqua gli è spremuta a bere a pien calice,</verse>
    <verse number="11">E dice: Come può essere che Iddio sappia ogni cosa, E che vi sia conoscimento nell’Altissimo?</verse>
    <verse number="12">Ecco, costoro son empi, e pur godono pace e tranquillità in perpetuo; Ed accrescono le lor facoltà.</verse>
    <verse number="13">Indarno adunque in vero ho nettato il mio cuore, Ed ho lavate le mie mani nell’innocenza.</verse>
    <verse number="14">Poichè son battuto tuttodì, Ed ogni mattina il mio gastigamento si rinnuova.</verse>
    <verse number="15">Se io dico: Io ragionerò così; Ecco, io son disleale inverso la generazione de’ tuoi figliuoli.</verse>
    <verse number="16">Io ho adunque pensato di volere intender questo; Ma la cosa mi è parsa molto molesta.</verse>
    <verse number="17">Infino a tanto che sono entrato ne’ santuari di Dio; Ed ho considerato il fine di coloro.</verse>
    <verse number="18">Certo, tu li metti in isdruccioli; Tu li trabocchi in ruine.</verse>
    <verse number="19">Come sono eglino stati distrutti in un momento! Come son venuti meno, e sono stati consumati per casi spaventevoli!</verse>
    <verse number="20">Son come un sogno, dopo che l’uomo si è destato; O Signore, quando tu ti risveglierai, tu sprezzerai la lor vana apparenza.</verse>
    <verse number="21">Quando il mio cuore era inacerbito, Ed io era punto nelle reni;</verse>
    <verse number="22">Io era insensato, e non aveva conoscimento; Io era inverso te simile alle bestie.</verse>
    <verse number="23">Ma pure io sono stato del continuo teco; Tu mi hai preso per la man destra.</verse>
    <verse number="24">Tu mi condurrai per lo tuo consiglio, E poi mi riceverai in gloria;</verse>
    <verse number="25">Chi è per me in cielo, fuor che te? Io non voglio altri che te in terra.</verse>
    <verse number="26">La mia carne ed il mio cuore erano venuti meno: Ma Iddio è la rocca del mio cuore, e la mia parte in eterno.</verse>
    <verse number="27">Perciocchè, ecco, quelli che si allontanano da te periranno; Tu distruggerai ogni uomo che fornicando si svia da te.</verse>
    <verse number="28">Ma quant’è a me, egli mi è buono di accostarmi a Dio; Io ho posta nel Signore Iddio la mia confidanza, Per raccontar tutte le opere sue.</verse>
  </chapter>
  <chapter number="74">
    <verse number="1">Maschil di Asaf O DIO, perchè ci hai scacciati in perpetuo? Perchè fuma l’ira tua contro alla greggia del tuo pasco?</verse>
    <verse number="2">Ricordati della tua raunanza, la quale tu acquistasti anticamente; Della tribù della tua eredità che tu riscotesti; Del monte di Sion, nel quale tu abitasti.</verse>
    <verse number="3">Muovi i passi verso le ruine perpetue, Verso tutto il male che i nemici han fatto nel luogo santo.</verse>
    <verse number="4">I tuoi nemici han ruggito in mezzo del tuo Tempio; Vi hanno poste le loro insegne per segnali.</verse>
    <verse number="5">Ciò sarà noto; come chi, levando ad alto delle scuri, Le avventa contro a un cespo di legne;</verse>
    <verse number="6">Così ora hanno essi, con iscuri e martelli, Fracassati tutti quanti gl’intagli di quello.</verse>
    <verse number="7">Hanno messi a fuoco e fiamma i tuoi santuari, Hanno profanato il tabernacolo del tuo Nome, gettandolo per terra.</verse>
    <verse number="8">Hanno detto nel cuor loro: Prediamoli tutti quanti; Hanno arsi tutti i luoghi delle raunanze di Dio in terra.</verse>
    <verse number="9">Noi non veggiam più i nostri segni; Non vi è più profeta, E non abbiam con noi alcuno che sappia infino a quando.</verse>
    <verse number="10">Infino a quando, o Dio, oltraggerà l’avversario? Il nemico dispetterà egli il tuo Nome in perpetuo?</verse>
    <verse number="11">Perchè ritiri la tua mano e la tua destra? Non lasciare ch’ella ti dimori più dentro al seno.</verse>
    <verse number="12">Ora Iddio già ab antico è il mio Re. Il quale opera salvazioni in mezzo della terra.</verse>
    <verse number="13">Tu, colla tua forza, spartisti il mare; Tu rompesti le teste delle balene nelle acque.</verse>
    <verse number="14">Tu fiaccasti i capi del leviatan, E li desti per pasto al popolo de’ deserti.</verse>
    <verse number="15">Tu facesti scoppiar fonti e torrenti; Tu seccasti fiumi grossi.</verse>
    <verse number="16">Tuo è il giorno, tua eziandio è la notte; Tu hai ordinata la luna e il sole.</verse>
    <verse number="17">Tu hai posti tutti i termini della terra; Tu hai formata la state ed il verno.</verse>
    <verse number="18">Ricordati di questo: che il nemico ha oltraggiato il Signore, E che il popolo stolto ha dispettato il tuo Nome.</verse>
    <verse number="19">Non dare alle fiere la vita della tua tortola; Non dimenticare in perpetuo la raunanza de’ tuoi poveri afflitti.</verse>
    <verse number="20">Riguarda al Patto, Perciocchè i luoghi tenebrosi della terra sono ripieni di ricetti di violenza.</verse>
    <verse number="21">Non ritornisene il misero indietro svergognato; Fa’ che il povero afflitto e il bisognoso lodino il tuo Nome.</verse>
    <verse number="22">Levati, o Dio, dibatti la tua lite; Ricordati dell’oltraggio che ti è fatto tuttodì dallo stolto.</verse>
    <verse number="23">Non dimenticar le grida de’ tuoi nemici; Lo strepito di quelli che si levano contro a te sale del continuo al cielo.</verse>
  </chapter>
  <chapter number="75">
    <verse number="1">Salmo di cantico di Asaf, dato al capo de’ Musici, sopra Al-tashet. NOI ti celebriamo, noi ti celebriamo, o Dio; Perciocchè il tuo Nome è vicino; L’uomo racconta le tue maraviglie.</verse>
    <verse number="2">Al tempo che avrò fissato, Io giudicherò dirittamente.</verse>
    <verse number="3">Il paese e tutti i suoi abitanti si struggevano; Ma io ho rizzate le sue colonne. Sela.</verse>
    <verse number="4">Io ho detto agl’insensati: Non siate insensati; Ed agli empi: Non alzate il corno;</verse>
    <verse number="5">Non levate il vostro corno ad alto; E non parlate col collo indurato.</verse>
    <verse number="6">Perciocchè nè di Levante, nè di Ponente, Nè dal deserto, viene l’esaltamento.</verse>
    <verse number="7">Ma Iddio è quel che giudica; Egli abbassa l’uno, ed innalza l’altro.</verse>
    <verse number="8">Perciocchè il Signore ha in mano una coppa, Il cui vino è torbido; Ella è piena di mistione, ed egli ne mesce; Certamente tutti gli empi della terra ne succeranno e berranno le fecce.</verse>
    <verse number="9">Ora, quant’è a me, io predicherò queste cose in perpetuo, Io salmeggerò all’Iddio di Giacobbe.</verse>
    <verse number="10">E mozzerò tutte le corna degli empi; E farò che le corna de’ giusti saranno alzate.</verse>
  </chapter>
  <chapter number="76">
    <verse number="1">Salmo di cantico di Asaf, dato al capo de’ Musici, sopra Neghinot. IDDIO è conosciuto in Giuda; Il suo Nome è grande in Israele.</verse>
    <verse number="2">E il suo tabernacolo è in Salem, E la sua stanza in Sion.</verse>
    <verse number="3">Quivi ha rotte saette, Archi, scudi, e spade, ed arnesi da guerra. Sela.</verse>
    <verse number="4">Tu sei illustre, potente, Più che i monti dei predatori.</verse>
    <verse number="5">I magnanimi sono stati spogliati, Hanno dormito il sonno loro; E niuno di quegli uomini prodi ha saputo trovar le sue mani.</verse>
    <verse number="6">O Dio di Giacobbe, E carri e cavalli sono stati stupefatti per lo tuo sgridare.</verse>
    <verse number="7">Tu sei tremendo; tu, dico; E chi durerà davanti a te, dacchè tu ti adiri?</verse>
    <verse number="8">Tu bandisti giudicio dal cielo; La terra temette, e stette chela.</verse>
    <verse number="9">Quando Iddio si levò per far giudicio, Per salvar tutti i mansueti della terra. Sela.</verse>
    <verse number="10">Certamente l’ira degli uomini ti acquista lode; Tu ti cingerai del rimanente dell’ire.</verse>
    <verse number="11">Fate voti al Signore Iddio vostro, e adempieteli; Tutti quelli che sono d’intorno a lui portino doni al Tremendo.</verse>
    <verse number="12">Egli vendemmia lo spirito de’ principi; Egli è tremendo ai re della terra.</verse>
  </chapter>
  <chapter number="77">
    <verse number="1">Salmo di Asaf, dato al capo de’ Musici de’ figliuoli di Iedutun. LA mia voce s’indirizza a Dio, ed io grido; La mia voce s’indirizza a Dio, acciocchè egli mi porga l’orecchio.</verse>
    <verse number="2">Nel giorno della mia distretta, io ho cercato il Signore; Le mie mani sono state sparse qua e là di notte, E non hanno avuta posa alcuna; L’anima mia ha rifiutato d’essere consolata.</verse>
    <verse number="3">Io mi ricordo di Dio, e romoreggio; Io mi lamento, e il mio spirito è angosciato. Sela.</verse>
    <verse number="4">Tu hai ritenuti gli occhi miei in continue vegghie; Io son tutto attonito, e non posso parlare.</verse>
    <verse number="5">Io ripenso a’ giorni antichi, Agli anni da lungo tempo passati.</verse>
    <verse number="6">Io mi ricordo come già io sonava; Io medito nel mio cuore di notte, E lo spirito mio va investigando.</verse>
    <verse number="7">Il Signore mi rigetterà egli in perpetuo? E non mi gradirà egli giammai più?</verse>
    <verse number="8">È la sua benignità venuta meno per sempre mai? È la sua parola mancata per ogni età?</verse>
    <verse number="9">Iddio ha egli dimenticato di aver pietà? Ha egli serrate per ira le sue compassioni? Sela.</verse>
    <verse number="10">Io ho adunque detto: Se io son fiacco, Egli è perchè la destra dell’Altissimo è mutata.</verse>
    <verse number="11">Io mi rammemoro le opere del Signore; Perciocchè io mi riduco a memoria le tue maraviglie antiche;</verse>
    <verse number="12">E medito tutti i tuoi fatti, E ragiono delle tue operazioni.</verse>
    <verse number="13">O Dio, le tue vie si veggono nel Santuario; Chi è dio grande, come Iddio?</verse>
    <verse number="14">Tu sei l’Iddio che fai maraviglie; Tu hai fatta conoscere la tua forza fra i popoli.</verse>
    <verse number="15">Tu hai, col tuo braccio, riscosso il tuo popolo; I figliuoli di Giacobbe e di Giuseppe. Sela.</verse>
    <verse number="16">Le acque ti videro, o Dio; Le acque ti videro, e furono spaventate; Gli abissi eziandio tremarono.</verse>
    <verse number="17">Le nubi versarono diluvi d’acque; I cieli tuonarono; I tuoi strali eziandio andarono attorno.</verse>
    <verse number="18">Il suon de’ tuoi tuoni fu per lo giro del cielo; I folgori alluminarono il mondo; La terra fu smossa, e tremò.</verse>
    <verse number="19">La tua via fu per mezzo il mare, E il tuo sentiero per mezzo le grandi acque; E le tue pedate non furono riconosciute.</verse>
    <verse number="20">Tu conducesti il tuo popolo, come una greggia, Per man di Mosè e d’Aaronne.</verse>
  </chapter>
  <chapter number="78">
    <verse number="1">Maschil di Asaf. ASCOLTA, o popol mio, la mia dottrina; Porgete gli orecchi alle parole della mia bocca.</verse>
    <verse number="2">Io aprirò la mia bocca in sentenza; Io sgorgherò detti notevoli di cose antiche;</verse>
    <verse number="3">Le quali noi abbiamo udite, e sappiamo, E le quali i nostri padri ci han raccontate.</verse>
    <verse number="4">Noi non le celeremo a’ lor figliuoli, alla generazione a venire; Noi racconteremo le lodi del Signore, E la sua forza, e le sue maraviglie ch’egli ha fatte.</verse>
    <verse number="5">Egli ha fermata la testimonianza in Giacobbe, Ed ha posta la Legge in Israele; Le quali egli comandò a’ nostri padri di fare assapere a’ lor figliuoli;</verse>
    <verse number="6">Acciocchè la generazione a venire, i figliuoli che nascerebbero, le sapessero, E si mettessero a narrarle a’ lor figliuoli;</verse>
    <verse number="7">E ponessero in Dio la loro speranza, E non dimenticassero le opere di Dio. Ed osservassero i suoi comandamenti;</verse>
    <verse number="8">E non fossero come i lor padri, Generazione ritrosa e ribella; Generazione che non dirizzò il cuor suo, Il cui spirito non fu leale inverso Dio.</verse>
    <verse number="9">I figliuoli di Efraim, gente di guerra, buoni arcieri, Voltarono le spalle al dì della battaglia.</verse>
    <verse number="10">Non avevano osservato il patto di Dio, Ed avevano ricusato di camminar nella sua Legge;</verse>
    <verse number="11">Ed avevano dimenticate le sue opere, E le maraviglie ch’egli aveva lor fatte vedere.</verse>
    <verse number="12">Egli aveva fatti miracoli in presenza de’ padri loro, Nel paese di Egitto, nel territorio di Soan.</verse>
    <verse number="13">Egli aveva fesso il mare, e li aveva fatti passare per mezzo; Ed aveva fermate le acque come un mucchio.</verse>
    <verse number="14">E li aveva condotti di giorno colla nuvola, E tutta notte colla luce del fuoco.</verse>
    <verse number="15">Egli aveva schiantate le rupi nel deserto, E li aveva copiosamente abbeverati, come di gorghi;</verse>
    <verse number="16">Ed aveva fatto uscir de’ ruscelli della roccia, E colare acque, a guisa di fiumi.</verse>
    <verse number="17">Ma essi continuarono a peccar contro a lui, Provocando l’Altissimo a sdegno nel deserto;</verse>
    <verse number="18">E tentarono Iddio nel cuor loro, Chiedendo vivanda a lor voglia;</verse>
    <verse number="19">E parlarono contro a Dio, E dissero: Potrebbe Iddio Metterci tavola nel deserto?</verse>
    <verse number="20">Ecco, egli percosse la roccia, e ne colarono acque, E ne traboccarono torrenti; Potrebbe egli eziandio dar del pane, O apparecchiar della carne al suo popolo?</verse>
    <verse number="21">Perciò, il Signore, avendoli uditi, si adirò fieramente; Ed un fuoco si accese contro a Giacobbe, Ed anche l’ira gli montò contro ad Israele;</verse>
    <verse number="22">Perciocchè non avevano creduto in Dio, E non si erano confidati nella sua salvazione;</verse>
    <verse number="23">E pure egli aveva comandato alle nuvole di sopra, Ed aveva aperte le porte del cielo;</verse>
    <verse number="24">Ed aveva fatta piovere sopra loro la manna da mangiare, Ed aveva loro dato del frumento del cielo.</verse>
    <verse number="25">L’uomo mangiò del pane degli Angeli; Egli mandò loro della vivanda a sazietà.</verse>
    <verse number="26">Egli fece levar nel cielo il vento orientale, E per la sua forza addusse l’Austro;</verse>
    <verse number="27">E fece piover sopra loro della carne, a guisa di polvere; Ed uccelli, a guisa della rena del mare.</verse>
    <verse number="28">E li fece cadere in mezzo al lor campo, D’intorno a’ lor padiglioni.</verse>
    <verse number="29">Ed essi mangiarono, e furono grandemente satollati; E Iddio fece lor venire ciò che desideravano.</verse>
    <verse number="30">Essi non si erano ancora stolti dalla lor cupidigia; Avevano ancora il cibo loro nella bocca,</verse>
    <verse number="31">Quando l’ira montò a Dio contro a loro, Ed uccise i più grassi di loro, Ed abbattè la scelta d’Israele.</verse>
    <verse number="32">Con tutto ciò peccarono ancora, E non credettero alle sue maraviglie.</verse>
    <verse number="33">Laonde egli consumò i lor giorni in vanità, E gli anni loro in ispaventi.</verse>
    <verse number="34">Quando egli li uccideva, essi lo richiedevano, E ricercavano di nuovo Iddio.</verse>
    <verse number="35">E si ricordavano che Iddio era la lor Rocca, E che l’Iddio altissimo era il lor Redentore.</verse>
    <verse number="36">Ma lo lusingavano colla lor bocca, E gli mentivano colla lor lingua;</verse>
    <verse number="37">E il cuor loro non era diritto inverso lui, E non erano leali nel suo patto.</verse>
    <verse number="38">E pure egli, che è pietoso, purgò la loro iniquità, e non li distrusse; E più e più volte racquetò l’ira sua, e non commosse tutto il suo cruccio;</verse>
    <verse number="39">E si ricordò ch’erano carne; Un fiato che passa, e non ritorna.</verse>
    <verse number="40">Quante volte lo provocarono essi a sdegno nel deserto, E lo contristarono nella solitudine!</verse>
    <verse number="41">E tornarono a tentare Iddio, E limitarono il Santo d’Israele.</verse>
    <verse number="42">Essi non si erano ricordati della sua mano, Nè del giorno nel quale li aveva riscossi dal nemico.</verse>
    <verse number="43">Come egli aveva eseguiti i suoi segni in Egitto, E i suoi miracoli nel territorio di Soan.</verse>
    <verse number="44">Ed aveva cangiati i fiumi, e i rivi degli Egizi in sangue, Talchè essi non ne potevano bere.</verse>
    <verse number="45">Ed aveva mandata contro a loro una mischia d’insetti che li mangiarono; E rane, che li distrussero.</verse>
    <verse number="46">Ed aveva dati i lor frutti a’ bruchi, E le lor fatiche alle locuste.</verse>
    <verse number="47">Ed aveva guastate le lor vigne colla gragnuola, E i lor sicomori colla tempesta.</verse>
    <verse number="48">Ed aveva dati alla grandine i lor bestiami, E le lor gregge a’ folgori.</verse>
    <verse number="49">Ed aveva mandato sopra loro l’ardore della sua ira, Indegnazione, cruccio e distretta; Una mandata d’angeli maligni.</verse>
    <verse number="50">Ed aveva appianato il sentiero alla sua ira, E non aveva scampata l’anima loro dalla morte, Ed aveva dato il lor bestiame alla mortalità.</verse>
    <verse number="51">Ed aveva percossi tutti i primogeniti in Egitto, E le primizie della forza ne’ tabernacoli di Cam.</verse>
    <verse number="52">E ne aveva fatto partire il suo popolo, a guisa di pecore; E l’aveva condotto per lo deserto, come una mandra.</verse>
    <verse number="53">E l’aveva guidato sicuramente, senza spavento; E il mare aveva coperti i lor nemici.</verse>
    <verse number="54">Ed egli li aveva introdotti nella contrada della sua santità, Nel monte che la sua destra ha conquistato.</verse>
    <verse number="55">Ed aveva scacciate le nazioni d’innanzi a loro, E le aveva fatte loro scadere in sorte di eredità, Ed aveva stanziate le tribù d’Israele nelle loro stanze.</verse>
    <verse number="56">Ed avevano tentato, e provocato a sdegno l’Iddio altissimo, E non avevano osservate le sue testimonianze.</verse>
    <verse number="57">Anzi si erano tratti indietro, E si erano portati dislealmente, Come i lor padri; E si erano rivolti come un arco fallace;</verse>
    <verse number="58">E l’avevano provocato ad ira co’ loro alti luoghi, E commosso a gelosia colle loro sculture.</verse>
    <verse number="59">Iddio aveva udite queste cose, e se n’era gravemente adirato, Ed aveva grandemente disdegnato Israele.</verse>
    <verse number="60">Ed aveva abbandonato il tabernacolo di Silo; Il padiglione ch’egli aveva piantato per sua stanza fra gli uomini.</verse>
    <verse number="61">Ed aveva abbandonata la sua forza, ad esser menata in cattività, E la sua gloria in man del nemico.</verse>
    <verse number="62">Ed aveva dato il suo popolo alla spada, E si era gravemente adirato contro alla sua eredità.</verse>
    <verse number="63">Il fuoco aveva consumati i suoi giovani; E le sue vergini non erano state lodate.</verse>
    <verse number="64">I suoi sacerdoti erano caduti per la spada; E le sue vedove non avevano pianto.</verse>
    <verse number="65">Poi il Signore si risvegliò, Come uno che fosse stato addormentato; Come un uomo prode, che dà gridi dopo il vino.</verse>
    <verse number="66">E percosse i suoi nemici da tergo, E mise loro addosso un eterno vituperio.</verse>
    <verse number="67">Ed avendo riprovato il tabernacolo di Giuseppe, E non avendo eletta la tribù di Efraim;</verse>
    <verse number="68">Egli elesse la tribù di Giuda; Il monte di Sion, il quale egli ama.</verse>
    <verse number="69">Ed edificò il suo santuario, a guisa di palazzi eccelsi; Come la terra ch’egli ha fondata in perpetuo.</verse>
    <verse number="70">Ed elesse Davide, suo servitore, E lo prese dalle mandre delle pecore.</verse>
    <verse number="71">Di dietro alle bestie allattanti Egli lo condusse a pascer Giacobbe, suo popolo; Ed Israele sua eredità.</verse>
    <verse number="72">Ed egli li pasturò, secondo l’integrità del suo cuore; E li guidò, secondo il gran senno delle sue mani.</verse>
  </chapter>
  <chapter number="79">
    <verse number="1">Salmo di Asaf. O DIO, le nazioni sono entrate nella tua eredità, Hanno contaminato il Tempio della tua santità, Hanno ridotta Gerusalemme in monti di ruine.</verse>
    <verse number="2">Hanno dati i corpi morti de’ tuoi servitori Agli uccelli del cielo per cibo; E la carne de’ tuoi santi alle fiere della terra.</verse>
    <verse number="3">Hanno sparso il sangue loro come acqua Intorno a Gerusalemme; E non vi è stato alcuno che li seppellisse.</verse>
    <verse number="4">Noi siamo stati in vituperio a’ nostri vicini; In ischerno, e in derisione a quelli che stanno d’intorno a noi.</verse>
    <verse number="5">Infino a quando, Signore, sarai adirato? La tua gelosia arderà ella come un fuoco in perpetuo?</verse>
    <verse number="6">Spandi l’ira tua sopra le genti che non ti conoscono, E sopra i regni che non invocano il tuo Nome.</verse>
    <verse number="7">Perciocchè essi hanno divorato Giacobbe, Ed hanno desolata la sua stanza.</verse>
    <verse number="8">Non ridurti a memoria contro a noi l’iniquità de’ passati; Affrettati, venganci incontro le tue compassioni; Perciocchè noi siam grandemente miseri.</verse>
    <verse number="9">Soccorrici, o Dio della nostra salute, per amor della gloria del tuo Nome, E liberaci; e fa’ il purgamento de’ nostri peccati, per amor del tuo Nome</verse>
    <verse number="10">Perchè direbbero le genti: Ove è l’Iddio loro? Fa’ che sia conosciuta fra le genti, nel nostro cospetto, La vendetta del sangue sparso de’ tuoi servitori.</verse>
    <verse number="11">Vengano davanti a te i gemiti de’ prigioni; Secondo la grandezza del tuo braccio, Scampa quelli che son condannati a morte.</verse>
    <verse number="12">E rendi a’ nostri vicini in seno, a sette doppi, Il vituperio che ti hanno fatto, o Signore.</verse>
    <verse number="13">E noi, tuo popolo, e greggia del tuo pasco, Ti celebreremo in perpetuo; E racconteremo la tua lode per ogni età.</verse>
  </chapter>
  <chapter number="80">
    <verse number="1">Salmo di Asaf, dato al capo de’ Musici, sopra Sosannim-edut. O PASTORE d’Israele, che guidi Giuseppe come una greggia, Porgi gli orecchi; Tu che siedi sopra i Cherubini, Apparisci in gloria.</verse>
    <verse number="2">Eccita la tua potenza davanti ad Efraim, ed a Beniamino, ed a Manasse; E vieni a nostra salute.</verse>
    <verse number="3">O Dio, ristoraci; E fa’ risplendere il tuo volto, e noi saremo salvati.</verse>
    <verse number="4">O Signore Iddio degli eserciti, Infino a quando fumerai tu contro all’orazione del tuo popolo?</verse>
    <verse number="5">Tu li hai cibati di pan di pianto, E li hai abbeverati di lagrime a larga misura.</verse>
    <verse number="6">Tu ci hai posti in contesa co’ nostri vicini; E i nostri nemici si fanno beffe di noi.</verse>
    <verse number="7">O Dio degli eserciti, ristoraci; E fa’ risplendere il tuo volto, e noi saremo salvati.</verse>
    <verse number="8">Tu avevi trasportata di Egitto una vigna; Tu avevi cacciate le nazioni, e l’avevi piantata.</verse>
    <verse number="9">Tu avevi sgomberato davanti a lei il suo luogo; Ed avevi fatto ch’ella aveva messe radici, ed aveva empiuta la terra.</verse>
    <verse number="10">I monti erano coperti della sua ombra, E i suoi tralci erano come cedri altissimi.</verse>
    <verse number="11">Aveva gettati i suoi rami infino al mare, E i suoi rampolli infino al fiume.</verse>
    <verse number="12">Perchè hai tu rotte le sue chiusure, Sì che tutti i passanti l’han vendemmiata?</verse>
    <verse number="13">I cinghiali l’hanno guastata, E le fiere della campagna l’hanno pascolata.</verse>
    <verse number="14">O Dio degli eserciti, rivolgiti, ti prego; Riguarda dal cielo, e vedi, e visita questa vigna.</verse>
    <verse number="15">E le piante che la tua destra aveva piantate, E le propaggini che tu ti avevi fortificate.</verse>
    <verse number="16">Quella è arsa col fuoco, ella è ricisa fino dal piè; Quelle periscono per lo sgridar della tua faccia.</verse>
    <verse number="17">Sia la tua mano sopra l’uomo della tua destra, Sopra il figliuol dell’uomo che tu ti avevi fortificato.</verse>
    <verse number="18">E noi non ci trarremo indietro da te; Mantienci in vita, e noi invocheremo il tuo Nome.</verse>
    <verse number="19">O Signore Iddio degli eserciti, ristoraci; Fa’ risplendere il tuo volto, e noi saremo salvati.</verse>
  </chapter>
  <chapter number="81">
    <verse number="1">Salmo di Asaf, dato al capo de’ Musici sopra Ghittit. CANTATE lietamente a Dio nostra forza; Date grida di allegrezza all’Iddio di Giacobbe.</verse>
    <verse number="2">Prendete a salmeggiare, ed aggiugnetevi il tamburo, La cetera dilettevole, col saltero.</verse>
    <verse number="3">Sonate colla tromba alle calendi, Nella nuova luna, al giorno della nostra festa.</verse>
    <verse number="4">Perciocchè questo è uno statuto dato ad Israele, Una legge dell’Iddio di Giacobbe.</verse>
    <verse number="5">Egli lo costituì per una testimonianza in Giuseppe, Dopo ch’egli fu uscito fuori contro al paese di Egitto; Allora che io udii un linguaggio che io non intendeva.</verse>
    <verse number="6">Io ho ritratte, dice Iddio, le sue spalle da’ pesi; Le sue mani si son dipartite dalle corbe.</verse>
    <verse number="7">O popol mio, tu gridasti essendo in distretta, ed io te ne trassi fuori; Io ti risposi, stando nel nascondimento del tuono; Io ti provai alle acque di Meriba. Sela.</verse>
    <verse number="8">Io ti dissi: Ascolta, popol mio, ed io ti farò le mie protestazioni; O Israele, attendessi tu pure a me!</verse>
    <verse number="9">Non siavi fra te alcun dio strano, E non adorare alcun dio forestiere.</verse>
    <verse number="10">Io sono il Signore Iddio tuo, che ti ho tratto fuor del paese di Egitto; Allarga pur la tua bocca, ed io l’empierò.</verse>
    <verse number="11">Ma il mio popolo non ha atteso alla mia voce; Ed Israele non mi ha acconsentito.</verse>
    <verse number="12">Onde io li ho abbandonati alla durezza del cuor loro; Acciocchè camminino secondo i lor consigli.</verse>
    <verse number="13">Oh! avesse pure ubbidito il mio popolo, E fosse Israele camminato nelle mie vie!</verse>
    <verse number="14">Io avrei in uno stante abbattuti i lor nemici, Ed avrei rivolta la mia mano contro a’ loro avversari.</verse>
    <verse number="15">Quelli che odiano il Signore si sarebbero infinti inverso loro; E il tempo loro sarebbe durato in perpetuo.</verse>
    <verse number="16">E Iddio li avrebbe cibati di grascia di frumento; E dalla roccia, dice egli, io ti avrei satollato di miele.</verse>
  </chapter>
  <chapter number="82">
    <verse number="1">Salmo di Asaf. IDDIO è presente nella raunanza di Dio; Egli giudica nel mezzo degl’iddii.</verse>
    <verse number="2">Infino a quando giudicherete voi ingiustamente, Ed avrete riguardo alla qualità delle persone degli empi? Sela.</verse>
    <verse number="3">Fate ragione al misero ed all’orfano; Fate diritto all’afflitto ed al povero.</verse>
    <verse number="4">Liberate il misero ed il bisognoso; Riscotetelo dalla mano degli empi.</verse>
    <verse number="5">Essi non hanno alcun conoscimento, nè senno; Camminano in tenebre; Tutti i fondamenti della terra sono smossi.</verse>
    <verse number="6">Io ho detto: Voi siete dii; E tutti siete figliuoli dell’Altissimo.</verse>
    <verse number="7">Tuttavolta voi morrete come un altro uomo, E caderete come qualunque altro de’ principi.</verse>
    <verse number="8">Levati, o Dio, giudica la terra; Perciocchè tu devi essere il possessore di tutte le genti.</verse>
  </chapter>
  <chapter number="83">
    <verse number="1">Cantico di Salmo di Asaf. O DIO, non istartene cheto; Non tacere, e non riposarti, o Dio.</verse>
    <verse number="2">Perciocchè ecco, i tuoi nemici romoreggiano; E quelli che ti odiano alzano il capo.</verse>
    <verse number="3">Hanno preso un cauto consiglio contro al tuo popolo, E si son consigliati contro a quelli che son nascosti appo te.</verse>
    <verse number="4">Hanno detto: Venite, e distruggiamoli, Sì che non sieno più nazione, E che il nome d’Israele non sia più ricordato.</verse>
    <verse number="5">Perciocchè si son di pari consentimento consigliati insieme, Ed han fatta lega contro a te.</verse>
    <verse number="6">Le tende di Edom, e gl’Ismaeliti; I Moabiti, e gli Hagareni;</verse>
    <verse number="7">I Ghebaliti, gli Ammoniti, e gli Amalechiti; I Filistei, insieme con gli abitanti di Tiro;</verse>
    <verse number="8">Gli Assiri eziandio si son congiunti con loro; Sono stati il braccio de’ figliuoli di Lot. Sela.</verse>
    <verse number="9">Fa’ loro come tu facesti a Madian; Come a Sisera, come a Iabin, al torrente di Chison;</verse>
    <verse number="10">I quali furono sconfitti in Endor, E furono per letame alla terra.</verse>
    <verse number="11">Fa’ che i lor principi sieno come Oreb e Zeeb; E tutti i lor signori come Zeba, e Salmunna;</verse>
    <verse number="12">Perciocchè hanno detto: Conquistiamoci gli abitacoli di Dio.</verse>
    <verse number="13">Dio mio, falli essere come una palla; Come della stoppia al vento.</verse>
    <verse number="14">Come il fuoco brucia un bosco, E come la fiamma divampa i monti.</verse>
    <verse number="15">Così perseguitali colla tua tempesta, E conturbali col tuo turbo.</verse>
    <verse number="16">Empi le lor facce di vituperio; E fa’ che cerchino il tuo Nome, o Signore.</verse>
    <verse number="17">Sieno svergognati, e conturbati in perpetuo; E sieno confusi, e periscano;</verse>
    <verse number="18">E conoscano che tu, il cui Nome è il Signore, Sei il solo Altissimo sopra tutta la terra.</verse>
  </chapter>
  <chapter number="84">
    <verse number="1">Salmo de’ figliuoli di Core, dato al capo de’ Musici, sopra Ghittit. OH quanto sono amabili i tuoi tabernacoli, O Signor degli eserciti!</verse>
    <verse number="2">L’anima mia brama i cortili del Signore, e vien meno; Il mio cuore e la mia carne sclamano all’Iddio vivente.</verse>
    <verse number="3">Anche la passera si trova stanza, E la rondinella nido, ove posino i lor figli Presso a’ tuoi altari, o Signor degli eserciti, Re mio, e Dio mio.</verse>
    <verse number="4">Beati coloro che abitano nella tua Casa, E ti lodano del continuo. Sela.</verse>
    <verse number="5">Beato l’uomo che ha forza in te; E coloro che hanno le tue vie nel cuore;</verse>
    <verse number="6">I quali, passando per la valle de’ gelsi, La riducono in fonti, Ed anche in pozze che la pioggia empie.</verse>
    <verse number="7">Camminano di valore in valore. Finchè compariscano davanti a Dio in Sion.</verse>
    <verse number="8">O Signore Iddio degli eserciti, ascolta la mia orazione; Porgi l’orecchio, o Dio di Giacobbe. Sela.</verse>
    <verse number="9">O Dio, scudo nostro, vedi, E riguarda la faccia del tuo unto.</verse>
    <verse number="10">Perciocchè un giorno ne’ tuoi cortili val meglio che mille altrove; Io eleggerei anzi di essere alla soglia della Casa del mio Dio, Che di abitare ne’ tabernacoli di empietà.</verse>
    <verse number="11">Perciocchè il Signore Iddio è sole e scudo; Il Signore darà grazia e gloria; Egli non divieterà il bene a quelli che camminano in integrità.</verse>
    <verse number="12">O Signor degli eserciti, Beato l’uomo che si confida in te.</verse>
  </chapter>
  <chapter number="85">
    <verse number="1">Salmo de’ figliuoli di Core, dato al capo de’ Musici. O SIGNORE, tu sei stato propizio alla tua terra; Tu hai ritratto Giacobbe di cattività.</verse>
    <verse number="2">Tu hai rimessa al tuo popolo la sua iniquità, Tu hai coperti tutti i lor peccati. Sela.</verse>
    <verse number="3">Tu hai acquetato tutto il tuo cruccio; Tu ti sei stolto dall’ardore della tua ira.</verse>
    <verse number="4">Ristoraci, o Dio della nostra salute, E fa’ cessar la tua indegnazione contro a noi.</verse>
    <verse number="5">Sarai tu in perpetuo adirato contro a noi? Farai tu durar l’ira tua per ogni età?</verse>
    <verse number="6">Non tornerai tu a darci la vita, Acciocchè il tuo popolo si rallegri in te?</verse>
    <verse number="7">O Signore, mostraci la tua benignità, E dacci la tua salute.</verse>
    <verse number="8">Io ascolterò ciò che dirà il Signore Iddio; Certo egli parlerà di pace al suo popolo ed a’ suoi santi; E farà ch’essi non ritorneranno più a follia.</verse>
    <verse number="9">Certo, la sua salute è vicina a quelli che lo temono; La gloria abiterà nel nostro paese.</verse>
    <verse number="10">Benignità e verità s’incontreranno insieme; Giustizia e pace si baceranno.</verse>
    <verse number="11">Verità germoglierà dalla terra; E giustizia riguarderà dal cielo.</verse>
    <verse number="12">Il Signore eziandio darà il bene; E la nostra terra produrrà il suo frutto.</verse>
    <verse number="13">Egli farà camminar davanti a sè la giustizia, E la metterà nella via de’ suoi passi.</verse>
  </chapter>
  <chapter number="86">
    <verse number="1">Orazione di Davide O SIGNORE, inchina l’orecchio tuo, e rispondimi; Perciocchè io sono afflitto e misero.</verse>
    <verse number="2">Guarda l’anima mia; perciocchè io mi studio a pietà; O tu, Dio mio, salva il tuo servitore che si confida in te.</verse>
    <verse number="3">O Signore, abbi pietà di me; Perciocchè io grido a te tuttodì.</verse>
    <verse number="4">Rallegra l’anima del tuo servitore; Perciocchè io levo l’anima mia a te, o Signore.</verse>
    <verse number="5">Perciocchè tu, Signore, sei buono e perdonatore; E di gran benignità inverso tutti quelli che t’invocano.</verse>
    <verse number="6">O Signore, porgi gli orecchi alla mia orazione; E attendi al grido delle mie supplicazioni.</verse>
    <verse number="7">Io t’invoco nel giorno della mia distretta; Perciocchè tu mi risponderai.</verse>
    <verse number="8">Non vi è niuno pari a te fra gl’iddii, o Signore; E non vi sono alcune opere pari alle tue.</verse>
    <verse number="9">Tutte le genti le quali tu hai fatte, verranno, E adoreranno nel tuo cospetto, o Signore; E glorificheranno il tuo Nome.</verse>
    <verse number="10">Perciocchè tu sei grande, e facitore di maraviglie; Tu solo sei Dio.</verse>
    <verse number="11">O Signore, insegnami la tua via, E fa’ che io cammini nella tua verità; Unisci il mio cuore al timor del tuo nome.</verse>
    <verse number="12">Io ti celebrerò, o Signore Iddio mio, con tutto il mio cuore; E glorificherò il tuo Nome in perpetuo.</verse>
    <verse number="13">Perciocchè la tua benignità è grande sopra me; E tu hai riscossa l’anima mia dal fondo del sepolcro.</verse>
    <verse number="14">O Dio, uomini superbi si son levati contro a me; Ed una raunanza di violenti, I quali non ti pongono davanti agli occhi loro, Cercano l’anima mia.</verse>
    <verse number="15">Ma tu, Signore, sei l’Iddio misericordioso e pietoso, Lento all’ira, e di gran benignità e verità.</verse>
    <verse number="16">Volgi la tua faccia verso me, ed abbi pietà di me; Da’ la tua forza al tuo servitore, E salva il figliuolo della tua servente.</verse>
    <verse number="17">Opera inverso me qualche miracolo in bene, Sì che quelli che mi odiano lo veggano, e sieno confusi; Perciocchè tu, Signore, mi avrai aiutato, e mi avrai consolato.</verse>
  </chapter>
  <chapter number="87">
    <verse number="1">Salmo di Cantico de’ figliuoli di Core LA fondazione del Signore è ne’ monti santi.</verse>
    <verse number="2">Il Signore ama le porte di Sion, Sopra tutte le stanze di Giacobbe.</verse>
    <verse number="3">O Città di Dio, Cose gloriose son dette di te. Sela.</verse>
    <verse number="4">Io mentoverò, dice al Signore, Rahab, e Babilonia, Fra quelli che mi conoscono; Ecco, i Filistei ed i Tiri insieme con gli Etiopi, De’ quali si dirà: Costui è nato quivi.</verse>
    <verse number="5">E si dirà di Sion: Questi e quegli è nato in essa; E l’Altissimo stesso la stabilirà.</verse>
    <verse number="6">Il Signore, rassegnando i popoli, annovererà coloro, Dicendo: Un tale è nato quivi. Sela.</verse>
    <verse number="7">E cantori, e suonatori, E tutte le mie fonti, saranno in te.</verse>
  </chapter>
  <chapter number="88">
    <verse number="1">Maschil di Heman Ezrahita, che è un cantico di salmo dato al capo de’ Musici, dei figliuoli di Core, per Cantarlo sopra Mahalat. O SIGNORE Iddio della mia salute, Io grido di giorno e di notte, nel tuo cospetto.</verse>
    <verse number="2">Venga la mia orazione in tua presenza; Inchina il tuo orecchio al mio grido.</verse>
    <verse number="3">Perciocchè l’anima mia è sazia di mali; E la mia vita è giunta infino al sepolcro.</verse>
    <verse number="4">Io son reputato del numero di quelli che scendono nella fossa; Io son simile ad un uomo che non ha più forza alcuna.</verse>
    <verse number="5">Io sono spacciato fra i morti, Come gli uccisi che giacciono nella sepoltura, De’ quali tu non ti ricordi più; E che son ricisi dalla tua mano.</verse>
    <verse number="6">Tu mi hai posto in una fossa bassissima, In tenebre, in luoghi profondi.</verse>
    <verse number="7">L’ira tua si è posata sopra me, E tu mi hai abbattuto con tutti i tuoi flutti. Sela.</verse>
    <verse number="8">Tu hai allontanati da me i miei conoscenti, Tu mi hai renduto loro grandemente abbominevole; Io son serrato, e non posso uscire.</verse>
    <verse number="9">L’occhio mio è doglioso d’afflizione; O Signore, io grido a te tuttodì, Io spiego a te le palme delle mie mani.</verse>
    <verse number="10">Opererai tu alcuna maraviglia inverso i morti? I trapassati risorgeranno essi, per celebrarti? Sela.</verse>
    <verse number="11">La tua benignità si narrerà ella nel sepolcro? E la tua verità nel luogo della perdizione?</verse>
    <verse number="12">Le tue maraviglie si conosceranno esse nelle tenebre? E la tua giustizia nella terra dell’obblio?</verse>
    <verse number="13">Ora quant’è a me, o Signore, io grido a te; E la mia orazione ti si fa incontro la mattina.</verse>
    <verse number="14">Perchè scacci, o Signore, l’anima mia? Perchè nascondi il tuo volto da me?</verse>
    <verse number="15">Io son povero, e vengo meno fin dalla mia giovanezza; Io porto i tuoi spaventi, e ne sto in forse.</verse>
    <verse number="16">Le tue ire mi son passate addosso; I tuoi terrori mi hanno deserto;</verse>
    <verse number="17">Mi han circondato come acque tuttodì; Tutti quanti mi hanno intorniato.</verse>
    <verse number="18">Tu hai allontanati da me amici e compagni; I miei conoscenti son nascosti nelle tenebre.</verse>
  </chapter>
  <chapter number="89">
    <verse number="1">Maschil di Etan Ezarahita IO canterò in perpetuo le benignità del Signore; Io renderò colla mia bocca nota la tua verità per ogni età.</verse>
    <verse number="2">Perciocchè io ho detto: La tua benignità sarà stabile in eterno; Tu hai fermata la tua verità ne’ cieli.</verse>
    <verse number="3">Io ho fatto, dice il Signore, patto col mio eletto; Io ho giurato a Davide, mio servitore, dicendo:</verse>
    <verse number="4">Io fonderò la tua progenie in eterno, Ed edificherò il tuo trono per ogni età. Sela.</verse>
    <verse number="5">I cieli parimente celebreranno le tue maraviglie, o Signore; La tua verità eziandio sarà celebrata nella raunanza de’ santi.</verse>
    <verse number="6">Perciocchè, chi è nel cielo che pareggi il Signore; E che possa essere assomigliato al Signore, fra i figliuoli de’ possenti?</verse>
    <verse number="7">Iddio è grandemente spaventevole nel consiglio de’ santi, E tremendo sopra tutti quelli che sono d’intorno a lui.</verse>
    <verse number="8">O Signore Iddio degli eserciti, chi è potente Signore come sei tu? Tu hai, oltre a ciò, intorno a te la tua verità.</verse>
    <verse number="9">Tu signoreggi sopra l’alterezza del mare; Quando le sue onde s’innalzano, tu l’acqueti.</verse>
    <verse number="10">Tu hai fiaccato Rahab, a guisa d’uomo ferito a morte; Tu hai, col tuo possente braccio, dispersi i tuoi nemici.</verse>
    <verse number="11">I cieli son tuoi, tua eziandio è la terra; Tu hai fondato il mondo, e tutto ciò ch’è in esso.</verse>
    <verse number="12">Tu hai creato il Settentrione ed il Mezzodì; Tabor ed Hermon trionfano nel tuo Nome.</verse>
    <verse number="13">Tu hai un braccio forte; La tua mano è potente, la tua destra è esaltata.</verse>
    <verse number="14">Giustizia e giudicio son la ferma base del tuo trono; Benignità e verità vanno davanti alla tua faccia.</verse>
    <verse number="15">Beato il popolo che sa che cosa è il giubilare; O Signore, essi cammineranno alla chiarezza della tua faccia;</verse>
    <verse number="16">Festeggeranno tuttodì nel tuo nome, E si esalteranno nella tua giustizia.</verse>
    <verse number="17">Perchè tu sei la gloria della lor forza; E il nostro corno è alzato per lo tuo favore.</verse>
    <verse number="18">Perciocchè lo scudo nostro è del Signore; E il Re nostro è del Santo d’Israele.</verse>
    <verse number="19">Tu parlasti già in visione intorno al tuo Santo, E dicesti: Io ho posto l’aiuto intorno al possente; Io ho innalzato l’eletto d’infra il popolo.</verse>
    <verse number="20">Io ho trovato Davide, mio servitore; E l’ho unto coll’olio mio santo;</verse>
    <verse number="21">Col quale la mia mano sarà ferma; Il mio braccio eziandio lo fortificherà.</verse>
    <verse number="22">Il nemico non l’oppresserà; Ed il perverso non l’affliggerà.</verse>
    <verse number="23">Anzi io fiaccherò i suoi nemici, cacciandoli d’innanzi a lui; E sconfiggerò quelli che l’odieranno.</verse>
    <verse number="24">E la mia verità, e la mia benignità, saranno con lui; Ed il suo corno sarà alzato nel mio nome;</verse>
    <verse number="25">E metterò la sua mano sopra il mare, E la sua destra sopra i fiumi.</verse>
    <verse number="26">Egli m’invocherà, dicendo: Tu sei mio Padre, Il mio Dio, e la Rocca della mia salute.</verse>
    <verse number="27">Io altresì lo costituirò il primogenito, Il più eccelso dei re della terra.</verse>
    <verse number="28">Io gli osserverò la mia benignità in perpetuo, Ed il mio patto sarà leale inverso lui.</verse>
    <verse number="29">E renderò la sua progenie eterna, Ed il suo trono simile a’ giorni del cielo.</verse>
    <verse number="30">Se i suoi figliuoli abbandonano la mia Legge, E non camminano ne’ miei ordinamenti;</verse>
    <verse number="31">Se violano i miei statuti, E non osservano i miei comandamenti;</verse>
    <verse number="32">Io visiterò il lor misfatto con verga, E la loro iniquità con battiture;</verse>
    <verse number="33">Ma non annullerò la mia benignità inverso lui, E non mentirò contro alla mia verità.</verse>
    <verse number="34">Io non violerò il mio patto, E non muterò quello che è uscito dalle mie labbra.</verse>
    <verse number="35">Io ho giurato una volta per la mia santità: Se io mento a Davide;</verse>
    <verse number="36">Che la sua progenie sarà in eterno, E che il suo trono sarà come il sole nel mio cospetto;</verse>
    <verse number="37">Che sarà stabile in perpetuo, come la luna; E di ciò vi è il testimonio fedele nel cielo. Sela.</verse>
    <verse number="38">E pur tu l’hai cacciato lungi da te, e l’hai disdegnato; Tu ti sei gravemente adirato contro al tuo unto.</verse>
    <verse number="39">Tu hai annullato il patto fatto col tuo servitore; Tu hai contaminata la sua benda reale, gettandola per terra.</verse>
    <verse number="40">Tu hai rotte tutte le sue chiusure; Tu hai messe in ruina le sue fortezze.</verse>
    <verse number="41">Tutti i passanti l’hanno predato; Egli è stato in vituperio a’ suoi vicini.</verse>
    <verse number="42">Tu hai alzata la destra de’ suoi avversari; Tu hai rallegrati tutti i suoi nemici.</verse>
    <verse number="43">Tu hai eziandio rintuzzato il taglio della sua spada, E non l’hai fatto star fermo in piè nella battaglia.</verse>
    <verse number="44">Tu l’hai spogliato del suo splendore, Ed hai traboccato in terra il suo trono.</verse>
    <verse number="45">Tu hai scorciati i giorni della sua giovanezza; Tu l’hai coperto di vergogna. Sela.</verse>
    <verse number="46">Infino a quando, o Signore, ti nasconderai tu? Ed arderà l’ira tua come un fuoco, in perpetuo?</verse>
    <verse number="47">Ricordati quanto poco tempo io ho da vivere nel mondo; Perchè avresti tu creati in vano tutti i figliuoli degli uomini?</verse>
    <verse number="48">Chi è l’uomo che viva, senza veder mai la morte? Che scampi la sua vita di man del sepolcro? Sela.</verse>
    <verse number="49">Ove sono, o Signore, le tue benignità antiche, Le quali tu giurasti a Davide per la tua verità?</verse>
    <verse number="50">Ricordati, o Signore, del vituperio fatto a’ tuoi servitori, Di quello che io porto in seno; Del vituperio fattoci da tutti i grandi popoli.</verse>
    <verse number="51">Conciossiachè i tuoi nemici abbiano vituperate, o Signore, Abbiano vituperate le vestigia del tuo unto.</verse>
    <verse number="52">Benedetto sia il Signore in eterno. Amen, Amen.</verse>
  </chapter>
  <chapter number="90">
    <verse number="1">Orazione di Mosè, uomo di Dio O SIGNORE, tu ci sei stato un abitacolo In ogni età.</verse>
    <verse number="2">Avanti che i monti fosser nati, E che tu avessi formata la terra ed il mondo; Anzi ab eterno in eterno tu sei Dio.</verse>
    <verse number="3">Tu fai ritornar l’uomo in polvere, E dici: Ritornate, o figliuoli degli uomini.</verse>
    <verse number="4">Perciocchè mille anni sono appo te Come il giorno d’ieri, quando è passato; O come una vegghia nella notte.</verse>
    <verse number="5">Tu porti via gli uomini, come per una piena d’acque; Essi non sono altro che un sogno; Son come l’erba che si rinnovella la mattina.</verse>
    <verse number="6">La mattina ella fiorisce e si rinnovella; E la sera è segata e si secca.</verse>
    <verse number="7">Perciocchè noi veniam meno per la tua ira; E siam conturbati per lo tuo cruccio.</verse>
    <verse number="8">Tu metti davanti a te le nostre iniquità, E i nostri peccati occulti alla luce della tua faccia.</verse>
    <verse number="9">Conciossiachè tutti i nostri giorni dichinino per la tua ira; Noi abbiam forniti gli anni nostri così presto come una parola.</verse>
    <verse number="10">I giorni de’ nostri anni, in alcuni non sono che settant’anni; E in altri, se ve ne sono di maggiori forze, che ottant’anni; Ed anche il fiore di quelli non è altro che travaglio e vanità; Perciocchè di subito è riciso, e noi ce ne voliam via.</verse>
    <verse number="11">Chi conosce la forza della tua ira, E la tua indegnazione, secondo che devi esser temuto?</verse>
    <verse number="12">Insegnaci adunque a contare i nostri dì; Acciocchè acquistiamo un cuor savio.</verse>
    <verse number="13">Rivolgiti, Signore; infino a quando? E sii rappacificato inverso i tuoi servitori.</verse>
    <verse number="14">Saziaci ogni mattina della tua benignità; Acciocchè giubiliamo, e ci rallegriamo tutti i dì nostri.</verse>
    <verse number="15">Rallegraci, al par de’ giorni che tu ci hai afflitti; Degli anni che abbiamo sentito il male.</verse>
    <verse number="16">Apparisca l’opera tua verso i tuoi servitori, E la tua gloria verso i lor figliuoli.</verse>
    <verse number="17">E sia il piacevole sguardo del Signore Iddio nostro sopra noi; E addirizza, o Signore, sopra noi l’opera delle nostre mani.</verse>
  </chapter>
  <chapter number="91">
    <verse number="1">CHI dimora nel nascondimento dell’Altissimo, Alberga all’ombra dell’Onnipotente.</verse>
    <verse number="2">Io dirò al Signore: Tu sei il mio ricetto e la mia fortezza; Mio Dio, in cui mi confido.</verse>
    <verse number="3">Certo egli ti riscoterà dal laccio dell’uccellatore, Dalla pestilenza mortifera.</verse>
    <verse number="4">Egli ti farà riparo colle sue penne, E tu ti ridurrai in salvo sotto alle sue ale; La sua verità ti sarà scudo e targa.</verse>
    <verse number="5">Tu non temerai di spavento notturno, Nè di saetta volante di giorno;</verse>
    <verse number="6">Nè di pestilenza che vada attorno nelle tenebre; Nè di sterminio che distrugga in pien mezzodì.</verse>
    <verse number="7">Mille te ne caderanno al lato manco, E diecimila al destro; E pur quello non ti aggiungerà.</verse>
    <verse number="8">Sol riguarderai con gli occhi, E vedrai la retribuzione degli empi,</verse>
    <verse number="9">Perciocchè, o Signore, tu sei il mio ricetto; Tu hai costituito l’Altissimo per tuo abitacolo.</verse>
    <verse number="10">Male alcuno non ti avverrà, E piaga alcuna non si accosterà al tuo tabernacolo.</verse>
    <verse number="11">Perciocchè egli comanderà a’ suoi Angeli intorno a te, Che ti guardino in tutte le tue vie.</verse>
    <verse number="12">Essi ti leveranno in palma di mano, Che talora il tuo piè non s’intoppi in alcuna pietra.</verse>
    <verse number="13">Tu camminerai sopra il leone, e sopra l’aspido; Tu calcherai il leoncello e il dragone.</verse>
    <verse number="14">Perciocchè egli ha posta in me tutta la sua affezione, dice il Signore, io lo libererò; E lo leverò ad alto, perchè egli conosce il mio Nome.</verse>
    <verse number="15">Egli m’invocherà, e io gli risponderò; Io sarò con lui quando sarà in distretta; Io lo riscoterò e lo glorificherò.</verse>
    <verse number="16">Io lo sazierò di lunga vita, E gli farò veder la mia salute.</verse>
  </chapter>
  <chapter number="92">
    <verse number="1">Salmo di cantico per il giorno del sabato. EGLI è una bella cosa di celebrare il Signore, E di salmeggiare al tuo Nome, o Altissimo;</verse>
    <verse number="2">Di predicare per ogni mattina la tua benignità, E la tua verità tutte le notti;</verse>
    <verse number="3">In sul decacordo, e in sul saltero; Con canto di voce, giunto alla cetera.</verse>
    <verse number="4">Perciocchè, o Signore, tu mi hai rallegrato colle tue opere; Io giubilo ne’ fatti delle tue mani.</verse>
    <verse number="5">Quanto son grandi, o Signore, le tue opere! I tuoi pensamenti son grandemente profondi.</verse>
    <verse number="6">L’uomo stolto non conosce, E il pazzo non intende questo:</verse>
    <verse number="7">Che gli empi germogliano come l’erba, E che tutti gli operatori d’iniquità fioriscono, Per perire in eterno.</verse>
    <verse number="8">Ma tu, o Signore, Sei l’Eccelso in eterno.</verse>
    <verse number="9">Perciocchè, ecco, i tuoi nemici, o Signore; Perciocchè, ecco, i tuoi nemici periranno; E tutti gli operatori d’iniquità saranno dissipati.</verse>
    <verse number="10">Ma tu alzerai il mio corno, come quello di un liocorno; Io sarò unto d’olio verdeggiante.</verse>
    <verse number="11">E l’occhio mio riguarderà i miei nemici; E le mie orecchie udiranno ciò che io desidero de’ maligni Che si levano contro a me.</verse>
    <verse number="12">Il giusto fiorirà come la palma, Crescerà come il cedro nel Libano.</verse>
    <verse number="13">Quelli che saran piantati nella Casa del Signore Fioriranno ne’ cortili del nostro Dio.</verse>
    <verse number="14">Nell’estrema vecchiezza ancor frutteranno, E saranno prosperi e verdeggianti;</verse>
    <verse number="15">Per predicare che il Signore, la mia Rocca, è diritto; E che non vi è alcuna iniquità in lui.</verse>
  </chapter>
  <chapter number="93">
    <verse number="1">IL Signore regna; egli è vestito di maestà; Il Signore è vestito e cinto di forza; Il mondo eziandio è stabilito, e non sarà giammai smosso.</verse>
    <verse number="2">Il tuo trono è fermo da tutta eternità; Tu sei ab eterno.</verse>
    <verse number="3">I fiumi hanno alzato, o Signore, I fiumi hanno alzato il lor suono; I fiumi hanno alzate le loro onde;</verse>
    <verse number="4">Ma il Signore, che è disopra, È più potente che il suono delle grandi acque, Che le possenti onde del mare.</verse>
    <verse number="5">Le tue testimonianze son sommamente veraci, o Signore; La santità è bella nella tua Casa in perpetuo.</verse>
  </chapter>
  <chapter number="94">
    <verse number="1">O SIGNORE Iddio delle vendette; O Dio delle vendette, apparisci in gloria.</verse>
    <verse number="2">Innalzati, o Giudice della terra; Rendi la retribuzione ai superbi.</verse>
    <verse number="3">Infino a quando, o Signore, Infino a quando trionferanno gli empi?</verse>
    <verse number="4">Infino a quando sgorgheranno parole dure? Infino a quando si vanteranno tutti gli operatori d’iniquità?</verse>
    <verse number="5">Signore, essi tritano il tuo popolo, Ed affliggono la tua eredità;</verse>
    <verse number="6">Uccidono la vedova e il forestiere, Ed ammazzano gli orfani;</verse>
    <verse number="7">E dicono: Il Signore non ne vede, E l’Iddio di Giacobbe non ne intende nulla.</verse>
    <verse number="8">O voi i più stolti del popolo, intendete; E voi pazzi, quando sarete savi?</verse>
    <verse number="9">Colui che ha piantata l’orecchia non udirebbe egli? Colui che ha formato l’occhio non riguarderebbe egli?</verse>
    <verse number="10">Colui che gastiga le genti, Che insegna il conoscimento agli uomini, non correggerebbe egli?</verse>
    <verse number="11">Il Signore conosce i pensieri degli uomini, E sa che son vanità.</verse>
    <verse number="12">Beato l’uomo il qual tu correggi, Signore, Ed ammaestri per la tua Legge;</verse>
    <verse number="13">Per dargli riposo, liberandolo da’ giorni dell’avversità, Mentre è cavata la fossa all’empio.</verse>
    <verse number="14">Perciocchè il Signore non lascerà il suo popolo, E non abbandonerà la sua eredità.</verse>
    <verse number="15">Perciocchè il giudicio ritornerà a giustizia, E dietro a lui saranno tutti quelli che son diritti di cuore.</verse>
    <verse number="16">Chi si leverà per me contro a’ maligni? Chi si presenterà per me contro agli operatori d’iniquità?</verse>
    <verse number="17">Se il Signore non fosse stato mio aiuto, Per poco l’anima mia sarebbe stata stanziata nel silenzio.</verse>
    <verse number="18">Quando io ho detto: Il mio piè vacilla; La tua benignità, o Signore, mi ha sostenuto.</verse>
    <verse number="19">Quando io sono stato in gran pensieri dentro di me, Le tue consolazioni han rallegrata l’anima mia.</verse>
    <verse number="20">Il seggio delle malizie che forma iniquità in luogo di statuti, Potrebbe egli esserti congiunto?</verse>
    <verse number="21">Essi corrono a schiere contro all’anima del giusto, E condannano il sangue innocente.</verse>
    <verse number="22">Ma il Signore mi è in vece d’alto ricetto; E l’Iddio mio in vece di rocca di confidanza.</verse>
    <verse number="23">Ed egli farà lor tornare addosso la loro iniquità, E li distruggerà per la lor propria malizia; Il Signore Iddio nostro li distruggerà.</verse>
  </chapter>
  <chapter number="95">
    <verse number="1">VENITE, cantiamo lietamente al Signore; Giubiliamo alla Rocca della nostra salute.</verse>
    <verse number="2">Andiamogli incontro con lodi, Giubiliamogli con salmi.</verse>
    <verse number="3">Perciocchè il Signore è Dio grande, E Re grande sopra tutti gl’iddii.</verse>
    <verse number="4">Perciocchè egli tiene in mano le profondità della terra; E le altezze de’ monti sono sue.</verse>
    <verse number="5">Ed a lui appartiene il mare, perchè egli l’ha fatto; E l’asciutto, perchè le sue mani l’hanno formato.</verse>
    <verse number="6">Venite, adoriamo, ed inchiniamoci; Inginocchiamoci davanti al Signore che ci ha fatti.</verse>
    <verse number="7">Perciocchè egli è il nostro Dio; E noi siamo il popolo del suo pasco, E la greggia della sua condotta.</verse>
    <verse number="8">Oggi, se udite la sua voce, Non indurate il vostro cuore, come in Meriba; Come al giorno di Massa, nel deserto;</verse>
    <verse number="9">Ove i padri vostri mi tentarono, Mi provarono, ed anche videro le mie opere.</verse>
    <verse number="10">Lo spazio di quarant’anni quella generazione mi fu di noia; Onde io dissi: Costoro sono un popolo sviato di cuore, E non conoscono le mie vie.</verse>
    <verse number="11">Perciò giurai nell’ira mia: Se entrano giammai nel mio riposo.</verse>
  </chapter>
  <chapter number="96">
    <verse number="1">CANTATE al Signore un nuovo cantico; Cantate, o abitanti di tutta la terra, al Signore.</verse>
    <verse number="2">Cantate al Signore, benedite il suo Nome; Predicate di giorno in giorno la sua salute.</verse>
    <verse number="3">Raccontate fra le genti la sua gloria, E le sue maraviglie fra tutti i popoli.</verse>
    <verse number="4">Perciocchè il Signore è grande, e degno di sovrana lode; Egli è tremendo sopra tutti gl’iddii.</verse>
    <verse number="5">Perciocchè tutti gl’iddii de’ popoli sono idoli; Ma il Signore ha fatti i cieli.</verse>
    <verse number="6">Maestà e magnificenza sono davanti a lui; Forza e gloria sono nel suo santuario.</verse>
    <verse number="7">Date al Signore, o generazioni de’ popoli, Date al Signore gloria e forza.</verse>
    <verse number="8">Date al Signore la gloria dovuta al suo Nome; Portategli offerte, e venite ne’ suoi cortili.</verse>
    <verse number="9">Adorate il Signore nel magnifico santuario; Tremate, o abitanti di tutta la terra, per la sua presenza.</verse>
    <verse number="10">Dite fra le genti: Il Signore regna; Il mondo sarà pure stabilito, e non sarà più smosso; Egli giudicherà i popoli in dirittura.</verse>
    <verse number="11">Rallegrinsi i cieli, e gioisca la terra; Risuoni il mare, e quello ch’è in esso.</verse>
    <verse number="12">Festeggi la campagna, e tutto quello ch’è in essa. Allora tutti gli alberi delle selve daranno voci d’allegrezza,</verse>
    <verse number="13">Nel cospetto del Signore; perciocchè egli viene, Egli viene per giudicar la terra; Egli giudicherà il mondo in giustizia, Ed i popoli nella sua verità.</verse>
  </chapter>
  <chapter number="97">
    <verse number="1">IL Signore regna: gioisca la terra; Rallegrinsi le grandi isole.</verse>
    <verse number="2">Nuvola e caligine sono d’intorno a lui; Giustizia e giudicio sono il fermo sostegno del suo trono.</verse>
    <verse number="3">Fuoco va davanti a lui, E divampa i suoi nemici d’ogn’intorno.</verse>
    <verse number="4">I suoi folgori alluminano il mondo; La terra l’ha veduto, ed ha tremato.</verse>
    <verse number="5">I monti si struggono come cera per la presenza del Signore, Per la presenza del Signor di tutta la terra.</verse>
    <verse number="6">I cieli predicano la sua giustizia, E tutti i popoli veggono la sua gloria.</verse>
    <verse number="7">Tutti quelli che servono alle sculture, Che si gloriano negl’idoli, sien confusi, adoratelo, dii tutti.</verse>
    <verse number="8">Sion l’ha udito, e se n’è rallegrata; E le figliuole di Giuda hanno festeggiato Per li tuoi giudicii, o Signore.</verse>
    <verse number="9">Perciocchè tu sei il Signore, l’Eccelso sopra tutta la terra; Tu sei grandemente innalzato sopra tutti gl’iddii.</verse>
    <verse number="10">Voi che amate il Signore, odiate il male; Egli guarda le anime de’ suoi santi; E le riscuote di man degli empi.</verse>
    <verse number="11">La luce è seminata al giusto; E l’allegrezza a quelli che son diritti di cuore.</verse>
    <verse number="12">Rallegratevi, o giusti, nel Signore; E celebrate la memoria della sua santità.</verse>
  </chapter>
  <chapter number="98">
    <verse number="1">Salmo CANTATE al Signore un nuovo cantico; Perciocchè egli ha fatte maraviglie; La sua destra e il braccio della sua santità gli hanno acquistata salute.</verse>
    <verse number="2">Il Signore ha fatta conoscer la sua salute; Egli ha manifestata la sua giustizia nel cospetto delle genti.</verse>
    <verse number="3">Egli si è ricordato della sua benignità, e della sua verità, Verso la casa d’Israele; Tutte le estremità della terra hanno veduta la salute del nostro Dio.</verse>
    <verse number="4">O abitanti di tutta la terra, Giubilate al Signore; Risonate, cantate, e salmeggiate.</verse>
    <verse number="5">Salmeggiate al Signore colla cetera. Colla cetera giunta alla voce di canto.</verse>
    <verse number="6">Date voci d’allegrezza con trombe, e suon di corno, Nel cospetto del Re, del Signore.</verse>
    <verse number="7">Rimbombi il mare, e ciò che è in esso; Il mondo, e i suoi abitanti.</verse>
    <verse number="8">Battansi i fiumi a palme; Cantino d’allegrezza tutti i monti.</verse>
    <verse number="9">Nel cospetto del Signore; perciocchè egli viene per giudicar la terra; Egli giudicherà il mondo in giustizia, E i popoli in dirittura.</verse>
  </chapter>
  <chapter number="99">
    <verse number="1">IL Signore regna: temino i popoli; Colui che siede sopra i Cherubini regna: la terra tremi.</verse>
    <verse number="2">Il Signore è grande in Sion, Ed eccelso sopra tutti i popoli.</verse>
    <verse number="3">Essi celebreranno, o Signore, il tuo Nome grande e tremendo. Esso è santo.</verse>
    <verse number="4">E la forza del Re ama il giudicio; Tu hai stabilita la dirittura; Tu hai fatto giudicio, e giustizia in Giacobbe.</verse>
    <verse number="5">Esaltate il Signore Iddio nostro, E adorate davanti allo scannello de’ suoi piedi. Egli è santo.</verse>
    <verse number="6">Mosè ed Aaronne furono fra i suoi sacerdoti; E Samuele fra quelli che invocarono il suo Nome. Essi invocarono il Signore, ed egli rispose loro.</verse>
    <verse number="7">Egli parlò loro dalla colonna della nuvola; Essi altresì osservarono le sue testimonianze, E gli statuti ch’egli diede loro.</verse>
    <verse number="8">O Signore Iddio nostro, tu li esaudisti; Tu fosti loro un Dio perdonatore; Ma altresì vendicator de’ lor fatti.</verse>
    <verse number="9">Esaltate il Signore Iddio nostro, E adorate nel monte della sua santità; Perciocchè il Signore Iddio nostro è santo.</verse>
  </chapter>
  <chapter number="100">
    <verse number="1">Salmo di lode. VOI tutti gli abitanti della terra, Giubilate al Signore.</verse>
    <verse number="2">Servite al Signore con allegrezza; Venite nel suo cospetto con canto.</verse>
    <verse number="3">Riconoscete che il Signore è Iddio; Egli è quel che ci ha fatti, e non noi stessi; Noi suo popolo, e greggia del suo pasco.</verse>
    <verse number="4">Entrate nelle sue porte con ringraziamento, E ne’ suoi cortili con lode; Celebratelo, benedite il suo Nome.</verse>
    <verse number="5">Perciocchè il Signore è buono; la sua benignità dura in eterno, E la sua verità per ogni età.</verse>
  </chapter>
  <chapter number="101">
    <verse number="1">Salmo di Davide. IO canterò un cantico di benignità e di giudicio; Io te lo salmeggerò, o Signore.</verse>
    <verse number="2">Io comporrò una maestrevol canzone intorno alla via intiera. Quando verrai a me? Io camminerò nell’integrità del mio cuore Dentro alla mia casa.</verse>
    <verse number="3">Io non mi proporrò davanti agli occhi cosa alcuna scellerata; Io odio i fatti degli sviati; Niuno di essi mi starà appresso.</verse>
    <verse number="4">Il cuor perverso si dipartirà da me; Io non conoscerò il malvagio.</verse>
    <verse number="5">Io sterminerò chi sparlerà in segreto contro al suo prossimo; Io non comporterò l’uomo con gli occhi altieri, E col cuor gonfio.</verse>
    <verse number="6">Io avrò l’occhio sugli uomini leali della terra A ciò che dimorino meco; Chi cammina per la via intiera mi servirà.</verse>
    <verse number="7">Chi usa frode nelle sue opere non abiterà dentro alla mia casa; Chi parla menzogne non sarà stabilito davanti agli occhi miei.</verse>
    <verse number="8">Ogni mattina io distruggerò tutti gli empi del paese; Per isterminar dalla Città del Signore Tutti gli operatori d’iniquità.</verse>
  </chapter>
  <chapter number="102">
    <verse number="1">Orazione dell’afflitto, essendo angosciato, e spandendo il suo lamento davanti a Dio. SIGNORE, ascolta la mia orazione, E venga il mio grido infino a te.</verse>
    <verse number="2">Non nasconder la tua faccia da me; Nel giorno che io sono in distretta, inchina a me il tuo orecchio; Nel giorno che io grido, affrettati a rispondermi.</verse>
    <verse number="3">Perciocchè i miei giorni son venuti meno come fumo, E le mie ossa sono arse come un tizzone.</verse>
    <verse number="4">Il mio cuore è stato percosso come erba, Ed è seccato; Perciocchè io ho dimenticato di mangiare il mio pane.</verse>
    <verse number="5">Le mie ossa sono attaccate alla mia carne, Per la voce de’ miei gemiti.</verse>
    <verse number="6">Io son divenuto simile al pellicano del deserto; E son come il gufo delle solitudini.</verse>
    <verse number="7">Io vegghio, e sono Come il passero solitario sopra il tetto. I miei nemici mi fanno vituperio tuttodì;</verse>
    <verse number="8">Quelli che sono infuriati contro a me fanno delle esecrazioni di me.</verse>
    <verse number="9">Perciocchè io ho mangiata la cenere come pane, Ed ho temperata la mia bevanda con lagrime.</verse>
    <verse number="10">Per la tua indegnazione, e per lo tuo cruccio; Perciocchè, avendomi levato ad alto, tu mi hai gettato a basso.</verse>
    <verse number="11">I miei giorni son come l’ombra che dichina; Ed io son secco come erba.</verse>
    <verse number="12">Ma tu, Signore, dimori in eterno E la tua memoria è per ogni età.</verse>
    <verse number="13">Tu ti leverai, tu avrai compassione di Sion; Perciocchè egli è tempo di averne pietà; Perciocchè il termine è giunto.</verse>
    <verse number="14">Imperocchè i tuoi servitori hanno affezione alle pietre di essa, Ed hanno pietà della sua polvere.</verse>
    <verse number="15">E le genti temeranno il Nome del Signore, E tutti i re della terra la tua gloria,</verse>
    <verse number="16">Quando il Signore avrà riedificata Sion, Quando egli sarà apparito nella sua gloria,</verse>
    <verse number="17">Ed avrà volto lo sguardo all’orazione de’ desolati, E non avrà sprezzata la lor preghiera.</verse>
    <verse number="18">Ciò sarà scritto all’età a venire; E il popolo che sarà creato loderà il Signore.</verse>
    <verse number="19">Perciocchè egli avrà riguardato dall’alto luogo della sua santità; Perciocchè il Signore avrà mirato dal cielo verso la terra;</verse>
    <verse number="20">Per udire i gemiti de’ prigioni; Per isciogliere quelli ch’erano condannati a morte;</verse>
    <verse number="21">Acciocchè si narri in Sion il Nome del Signore, E la sua lode in Gerusalemme.</verse>
    <verse number="22">Quando i popoli e i regni saranno raunati insieme, Per servire al Signore.</verse>
    <verse number="23">Egli ha tra via abbattute le mie forze; Egli ha scorciati i miei giorni.</verse>
    <verse number="24">Io dirò: O Dio mio, non farmi trapassare al mezzo de’ miei dì; I tuoi anni durano per ogni età.</verse>
    <verse number="25">Tu fondasti già la terra; E i cieli son l’opera delle tue mani;</verse>
    <verse number="26">Queste cose periranno, ma tu dimorerai; Ed esse invecchieranno tutte, come un vestimento; Tu le muterai come una vesta, e trapasseranno.</verse>
    <verse number="27">Ma tu sei sempre lo stesso, E gli anni tuoi non finiranno giammai.</verse>
    <verse number="28">I figliuoli de’ tuoi servitori abiteranno, E la progenie loro sarà stabilita nel tuo cospetto.</verse>
  </chapter>
  <chapter number="103">
    <verse number="1">Salmo di Davide. BENEDICI, anima mia, il Signore; E tutte le mie interiora benedite il Nome suo santo.</verse>
    <verse number="2">Benedici, anima mia, il Signore, E non dimenticare alcuno dei suoi beneficii.</verse>
    <verse number="3">Egli è quel che ti perdona tutte le tue iniquità; Che sana tutte le tue infermità;</verse>
    <verse number="4">Che riscuote dalla fossa la tua vita; Che ti corona di benignità e di compassioni;</verse>
    <verse number="5">Che sazia di beni la tua bocca; Che ti fa ringiovanire come l’aquila.</verse>
    <verse number="6">Il Signore fa giustizia E ragione a tutti quelli che sono oppressati.</verse>
    <verse number="7">Egli ha fatte assapere a Mosè le sue vie, Ed a’ figliuoli d’Israele le sue opere.</verse>
    <verse number="8">Il Signore è pietoso e clemente; Lento all’ira, e di gran benignità.</verse>
    <verse number="9">Egli non contende in eterno; E non serba l’ira in perpetuo.</verse>
    <verse number="10">Egli non ci ha fatto secondo i nostri peccati; E non ci ha reso la retribuzione secondo le nostre iniquità.</verse>
    <verse number="11">Perciocchè, quanto sono alti i cieli sopra la terra, Tanto è grande la sua benignità inverso quelli che lo temono.</verse>
    <verse number="12">Quant’è lontano il Levante dal Ponente, Tanto ha egli allontanati da noi i nostri misfatti.</verse>
    <verse number="13">Come un padre è pietoso inverso i figliuoli, Così è il Signore pietoso inverso quelli che lo temono.</verse>
    <verse number="14">Perciocchè egli conosce la nostra natura; Egli si ricorda che noi siamo polvere.</verse>
    <verse number="15">I giorni dell’uomo son come l’erba; Egli fiorisce come il fiore del campo.</verse>
    <verse number="16">Il quale, se un vento gli passa sopra, non è più; E il suo luogo non lo riconosce più.</verse>
    <verse number="17">Ma la benignità del Signore è di secolo in secolo Sopra quelli che lo temono; E la sua giustizia sopra i figliuoli de’ figliuoli,</verse>
    <verse number="18">Di quelli che osservano il suo patto, E che si ricordano de’ suoi comandamenti, per metterli in opera.</verse>
    <verse number="19">Il Signore ha stabilito il suo trono ne’ cieli; E il suo regno signoreggia per tutto.</verse>
    <verse number="20">Benedite il Signore, voi suoi Angeli, Possenti di forza, che fate ciò ch’egli dice, Ubbidendo alla voce della sua parola.</verse>
    <verse number="21">Benedite il Signore, voi tutti gli eserciti suoi; Voi suoi ministri, che fate ciò che gli piace.</verse>
    <verse number="22">Benedite il Signore, voi tutte l’opere sue, In tutti i luoghi della sua signoria. Anima mia, benedici il Signore.</verse>
  </chapter>
  <chapter number="104">
    <verse number="1">BENEDICI, anima mia, il Signore; O Signore Iddio mio, tu sei sommamente grande; Tu sei vestito di gloria e di magnificenza.</verse>
    <verse number="2">Egli si ammanta di luce come di una vesta; Egli tende il cielo come una cortina.</verse>
    <verse number="3">Egli fa i palchi delle sue sale nelle acque; Egli pone le nuvole per suo carro: Egli passeggia sopra le ale del vento.</verse>
    <verse number="4">Egli fa i venti suoi Angeli, E il fuoco divampante suoi ministri.</verse>
    <verse number="5">Egli ha fondata la terra sulle sue basi; Giammai in perpetuo non sarà smossa.</verse>
    <verse number="6">Tu l’avevi già coperta dell’abisso, come d’una vesta; Le acque si erano fermate sopra i monti.</verse>
    <verse number="7">Esse fuggirono per lo tuo sgridare; Si affrettarono per la voce del tuo tuono;</verse>
    <verse number="8">Erano salite sopra i monti; ma discesero nelle valli, Al luogo che tu hai loro costituito.</verse>
    <verse number="9">Tu hai loro posto un termine, il qual non trapasseranno; E non torneranno a coprir la terra.</verse>
    <verse number="10">Egli è quel che manda le fonti per le valli, Onde esse corrono fra i monti;</verse>
    <verse number="11">Abbeverano tutte le bestie della campagna; Gli asini salvatichi spengono la lor sete con esse.</verse>
    <verse number="12">Presso a quelle si riparano gli uccelli del cielo; Fanno sentir di mezzo alle frondi le lor voci.</verse>
    <verse number="13">Egli adacqua i monti dalle sue stanze sovrane; La terra è saziata del frutto delle sue opere.</verse>
    <verse number="14">Egli fa germogliar l’erba per le bestie; E l’erbaggio per lo servigio dell’uomo, Facendo uscire della terra il pane.</verse>
    <verse number="15">Egli rallegra il cuor dell’uomo col vino, Egli fa risplender la faccia coll’olio, E sostenta il cuor dell’uomo col pane.</verse>
    <verse number="16">Gli alberi del Signore ne son saziati; I cedri del Libano ch’egli ha piantati;</verse>
    <verse number="17">Dove gli uccelli si annidano; Gli abeti, che son la stanza della cicogna.</verse>
    <verse number="18">Gli alti monti sono per li cavriuoli; Le rocce sono il ricetto de’ conigli.</verse>
    <verse number="19">Egli ha fatta la luna per le stagioni; Il sole conosce il suo occaso.</verse>
    <verse number="20">Tu mandi le tenebre, ed e’ si fa notte, Nella quale tutte le fiere delle selve vanno attorno.</verse>
    <verse number="21">I leoncelli rugghiano dietro alla preda, E per chiedere a Dio il lor pasto.</verse>
    <verse number="22">Ma, tosto ch’è levato il sole, si raccolgono, E giacciono ne’ lor ricetti.</verse>
    <verse number="23">Allora l’uomo esce alla sua opera, Ed al suo lavoro, infino alla sera.</verse>
    <verse number="24">Quanto grandi sono, o Signore, le tue opere! Tu le hai tutte fatte con sapienza; La terra è piena de’ tuoi beni.</verse>
    <verse number="25">Ecco, il mar grande ed ampio: Quivi son rettili senza numero, Amimali piccoli e grandi.</verse>
    <verse number="26">Quivi nuotano le navi, E il Leviatan che tu hai formato per ischerzare in esso.</verse>
    <verse number="27">Tutti gli animali sperano in te, Che tu dii loro il lor cibo al suo tempo.</verse>
    <verse number="28">Se tu lo dài loro, lo ricolgono; Se tu apri la tua mano, son saziati di beni.</verse>
    <verse number="29">Se tu nascondi la tua faccia, sono smarriti; Se tu ritiri il fiato loro, trapassano, E ritornano nella lor polvere.</verse>
    <verse number="30">Se tu rimandi il tuo spirito son creati; E tu rinnuovi la faccia della terra.</verse>
    <verse number="31">Sia la gloria del Signore in eterno; Rallegrisi il Signore nelle sue opere;</verse>
    <verse number="32">Il quale se riguarda verso la terra, ella trema; Se tocca i monti, essi fumano.</verse>
    <verse number="33">Io canterò al Signore, mentre viverò; Io salmeggerò all’Iddio mio, tanto che io durerò.</verse>
    <verse number="34">Il mio ragionamento gli sarà piacevole, Io mi rallegrerò nel Signore.</verse>
    <verse number="35">Vengano meno i peccatori d’in su la terra, E gli empi non sieno più. Anima mia, benedici il Signore. Alleluia.</verse>
  </chapter>
  <chapter number="105">
    <verse number="1">CELEBRATE il Signore; predicate il suo Nome; Fate assapere i suoi fatti fra i popoli.</verse>
    <verse number="2">Cantategli, salmeggiategli, Ragionate di tutte le sue maraviglie.</verse>
    <verse number="3">Gloriatevi nel Nome della sua santità; Rallegrisi il cuor di coloro che cercano il Signore.</verse>
    <verse number="4">Cercate il Signore, e la sua forza; Cercate del continuo la sua faccia.</verse>
    <verse number="5">Ricordate le sue maraviglie ch’egli ha fatte; I suoi miracoli e i giudicii della sua bocca;</verse>
    <verse number="6">O voi, progenie d’Abrahamo, suo servitore; Figliuoli di Giacobbe, suoi eletti.</verse>
    <verse number="7">Egli è il Signore Iddio nostro; I suoi giudicii son per tutta la terra.</verse>
    <verse number="8">Egli si ricorda in eterno del suo patto, E in mille generazioni della parola ch’egli ha comandata;</verse>
    <verse number="9">Del suo patto, ch’egli fece con Abrahamo; E del suo giuramento, ch’egli fece ad Isacco;</verse>
    <verse number="10">Il quale egli confermò a Giacobbe per istatuto, E ad Israele per patto eterno;</verse>
    <verse number="11">Dicendo: Io ti darò il paese di Canaan, Per sorte della vostra eredità.</verse>
    <verse number="12">Quantunque fosser ben poca gente, E forestieri in esso.</verse>
    <verse number="13">E mentre essi andavano da una gente ad un’altra, Da un regno ad un altro popolo,</verse>
    <verse number="14">Egli non permise che alcuno li oppressasse; Anzi gastigò eziandio dei re per amor loro,</verse>
    <verse number="15">E disse: Non toccate i miei unti, E non fate alcun male a’ miei profeti.</verse>
    <verse number="16">Poi egli chiamò la fame sopra la terra; E ruppe tutto il sostegno del pane.</verse>
    <verse number="17">Egli aveva mandato dinanzi a loro un uomo, Cioè Giuseppe, che fu venduto per servo;</verse>
    <verse number="18">I cui piedi furono serrati ne’ ceppi; La cui persona fu messa ne’ ferri.</verse>
    <verse number="19">La parola del Signore lo tenne al cimento, Fino al tempo che venne ciò ch’egli aveva detto.</verse>
    <verse number="20">Allora il re mandò a farlo sciorre; Il dominator di popoli mandò a largheggiarlo.</verse>
    <verse number="21">Egli lo costituì padrone sopra la sua casa, E rettore sopra tutto il suo stato;</verse>
    <verse number="22">Per tenere a freno i suoi principi a suo senno; E per dare ammaestramento a’ suoi anziani.</verse>
    <verse number="23">Poi Israele entrò in Egitto; E Giacobbe dimorò come forestiere nel paese di Cam.</verse>
    <verse number="24">E Iddio fece grandemente moltiplicare il suo popolo; E lo rendè più possente che i suoi nemici.</verse>
    <verse number="25">Egli rivolse il cuor loro a odiare il suo popolo, A macchinar frode contro a’ suoi servitori.</verse>
    <verse number="26">Egli mandò Mosè, suo servitore; Ed Aaronne, il quale egli aveva eletto.</verse>
    <verse number="27">Essi eseguirono fra loro i miracoli ch’egli aveva loro detti, E i suoi prodigi nella terra di Cam.</verse>
    <verse number="28">Egli mandò le tenebre, e fece oscurar l’aria; Ed essi non furono ribelli alle sue parole.</verse>
    <verse number="29">Egli cangiò le acque loro in sangue, E fece morire il lor pesce.</verse>
    <verse number="30">La terra loro produsse rane, Ch’entrarono fin nelle camere de’ loro re.</verse>
    <verse number="31">Alla sua parola venne una mischia d’insetti, E pidocchi in tutte le lor contrade.</verse>
    <verse number="32">Egli mutò le lor pioggie in gragnuola, E in fuoco divampante nel lor paese;</verse>
    <verse number="33">E percosse le lor vigne, e i lor fichi; E fracassò gli alberi della lor contrada.</verse>
    <verse number="34">Alla sua parola vennero locuste, E bruchi senza numero;</verse>
    <verse number="35">Che rosero tutta l’erba nel lor paese, E mangiarono il frutto della lor terra.</verse>
    <verse number="36">Poi egli percosse ogni primogenito nel lor paese, Le primizie d’ogni lor forza.</verse>
    <verse number="37">E condusse fuori Israele con oro e con argento; E non vi fu alcuno, fra le sue tribù, che fosse fiacco.</verse>
    <verse number="38">Gli Egizi si rallegrarono della lor partita; Perciocchè lo spavento di essi era caduto sopra loro.</verse>
    <verse number="39">Egli distese la nuvola, per coverta; Ed accese un fuoco, per alluminarli di notte.</verse>
    <verse number="40">Alla lor richiesta egli addusse delle quaglie, E li saziò del pane del cielo.</verse>
    <verse number="41">Egli aperse la roccia, e ne colarono acque; Rivi corsero per i luoghi aridi.</verse>
    <verse number="42">Perciocchè egli si ricordò della parola della sua santità, Detta ad Abrahamo, suo servitore;</verse>
    <verse number="43">E trasse fuori il suo popolo con allegrezza, E i suoi eletti con giubilo;</verse>
    <verse number="44">E diede loro i paesi delle genti; Ed essi possedettero le fatiche de’ popoli;</verse>
    <verse number="45">Acciocchè osservassero i suoi statuti, E guardassero le sue leggi. Alleluia.</verse>
  </chapter>
  <chapter number="106">
    <verse number="1">ALLELUIA. Celebrate il Signore; perciocchè egli è buono; Perciocchè la sua benignità è in eterno.</verse>
    <verse number="2">Chi potrà raccontar le potenze del Signore? Chi potrà pubblicar tutta la sua lode?</verse>
    <verse number="3">Beati coloro che osservano la dirittura, Che fanno ciò ch’è giusto in ogni tempo.</verse>
    <verse number="4">Ricordati di me, o Signore, Secondo la tua benevolenza verso il tuo popolo; Visitami colla tua salute;</verse>
    <verse number="5">Acciocchè io vegga il bene de’ tuoi eletti, E mi rallegri dell’allegrezza della tua gente, E mi glorii colla tua eredità.</verse>
    <verse number="6">Noi, e i nostri padri, abbiam peccato, Abbiamo operato iniquamente ed empiamente.</verse>
    <verse number="7">I nostri padri in Egitto non considerarono le tue maraviglie, Non si ricordarono della grandezza delle tue benignità; E si ribellarono presso al mare, nel Mar rosso.</verse>
    <verse number="8">Ma pure il Signore li salvò per l’amor del suo Nome, Per far nota la sua potenza;</verse>
    <verse number="9">E sgridò il Mar rosso, ed esso si seccò; E li fece camminar per gli abissi, come per un deserto.</verse>
    <verse number="10">E li salvò di man di coloro che li odiavano, E li riscosse di man del nemico.</verse>
    <verse number="11">E le acque copersero i lor nemici; E non ne scampò pure uno</verse>
    <verse number="12">Allora credettero alle sue parole; Cantarono la sua lode.</verse>
    <verse number="13">Ma presto dimenticarono le sue opere; Non aspettarono il suo consiglio;</verse>
    <verse number="14">E si accessero di cupidigia nel deserto; E tentarono Iddio nella solitudine.</verse>
    <verse number="15">Ed egli diede loro ciò che chiedevano; Ma mandò la magrezza nelle lor persone.</verse>
    <verse number="16">Oltre a ciò furono mossi d’invidia contro a Mosè, nel campo; E contro ad Aaronne, il Santo del Signore.</verse>
    <verse number="17">La terra si aperse, e tranghiottì Datan, E coperse il seguito di Abiram.</verse>
    <verse number="18">E il fuoco arse la lor raunanza; La fiamma divampò gli empi.</verse>
    <verse number="19">Fecero un vitello in Horeb, E adorarono una statua di getto;</verse>
    <verse number="20">E mutarono la lor gloria In una somiglianza di bue che mangia l’erba.</verse>
    <verse number="21">Dimenticarono Iddio, lor Salvatore, Il quale aveva fatte cose grandi in Egitto;</verse>
    <verse number="22">Cose maravigliose nel paese di Cam, Tremende al Mar rosso.</verse>
    <verse number="23">Onde egli disse di sterminarli; Se non che Mosè, suo eletto, si presentò alla rottura davanti a lui, Per istornar l’ira sua che non distruggesse.</verse>
    <verse number="24">Disdegnarono ancora il paese desiderabile; Non credettero alla sua parola.</verse>
    <verse number="25">E mormorarono ne’ lor tabernacoli; Non attesero alla voce del Signore.</verse>
    <verse number="26">Onde egli alzò loro la mano, Che li farebbe cader nel deserto;</verse>
    <verse number="27">E che farebbe cader la lor progenie fra le genti, E che li dispergerebbe per li paesi.</verse>
    <verse number="28">Oltre a ciò si congiunsero con Baal-peor, E mangiarono de’ sacrificii de’ morti;</verse>
    <verse number="29">E dispettarono Iddio co’ lor fatti, Onde la piaga si avventò a loro.</verse>
    <verse number="30">Ma Finees si fece avanti, e fece giudicio; E la piaga fu arrestata.</verse>
    <verse number="31">E ciò gli fu reputato per giustizia, Per ogni età, in perpetuo.</verse>
    <verse number="32">Provocarono ancora il Signore ad ira presso alla acque di Meriba, Ed avvenne del male a Mosè per loro.</verse>
    <verse number="33">Perciocchè inasprirono il suo spirito; Onde egli parlò disavvedutamente colle sue labbra.</verse>
    <verse number="34">Essi non distrussero i popoli, Che il Signore aveva lor detto;</verse>
    <verse number="35">Anzi si mescolarono fra le genti, Ed impararono le loro opere;</verse>
    <verse number="36">E servirono a’ loro idoli, E quelli furono loro per laccio;</verse>
    <verse number="37">E sacrificarono i lor figluioli. E le lor figliuole a’ demoni;</verse>
    <verse number="38">E sparsero il sangue innocente, Il sangue de’ lor figliuoli e delle lor figliuole, I quali sacrificarono agl’idoli di Canaan; E il paese fu contaminato di sangue.</verse>
    <verse number="39">Ed essi si contaminarono per le loro opere, E fornicarono per li lor fatti.</verse>
    <verse number="40">Onde l’ira del Signore si accese contro al suo popolo, Ed egli abbominò la sua eredità;</verse>
    <verse number="41">E li diede in man delle genti; E quelli che li odiavano signoreggiarono sopra loro.</verse>
    <verse number="42">E i lor nemici li oppressarono; Ed essi furono abbassati sotto alla lor mano.</verse>
    <verse number="43">Egli li riscosse molte volte; Ma essi lo dispettarono co’ lor consigli, Onde furono abbattuti per la loro iniquità.</verse>
    <verse number="44">E pure egli ha riguardato, quando sono stati in distretta; Quando ha udito il lor grido;</verse>
    <verse number="45">E si è ricordato inverso loro del suo patto, E si è pentito, secondo la grandezza delle sue benignità.</verse>
    <verse number="46">Ed ha renduti loro pietosi Tutti quelli che li avevano menati in cattività.</verse>
    <verse number="47">Salvaci, o Signore Iddio nostro, E raccoglici d’infra le genti; Acciocchè celebriamo il Nome della tua santità, E ci gloriamo nella tua lode.</verse>
    <verse number="48">Benedetto sia il Signore Iddio d’Israele di secolo in secolo. Or dica tutto il popolo: Amen. Alleluia.</verse>
  </chapter>
  <chapter number="107">
    <verse number="1">CELEBRATE il Signore; perciocchè egli è buono. Perciocchè la sua benignità dura in eterno.</verse>
    <verse number="2">Così dicano quelli che sono stati riscattati dal Signore, I quali egli ha riscossi di distretta.</verse>
    <verse number="3">E li ha raccolti da’ diversi paesi, Dal Levante e dal Ponente; dal Settentrione e dal mare.</verse>
    <verse number="4">Essi andavano errando per deserti, per cammini di solitudine; Non trovavano città abitata.</verse>
    <verse number="5">Erano affamati ed assetati; L’anima loro spasimava in loro.</verse>
    <verse number="6">Ma, avendo gridato al Signore, mentre erano in distretta, Egli li ha tratti fuor delle loro angosce;</verse>
    <verse number="7">E li ha condotti per diritto cammino, Per andare in città abitata.</verse>
    <verse number="8">Celebrino adunque appo il Signore la sua benignità, E le sue maraviglie appo i figliuoli degli uomini.</verse>
    <verse number="9">Perciocchè egli ha saziata l’anima assetata, Ed ha empiuta di beni l’anima affamata.</verse>
    <verse number="10">Così dicano quelli che dimoravano in tenebre ed in ombra di morte, Prigioni, ritenuti in afflizione, e ne’ ferri.</verse>
    <verse number="11">Perciocchè erano stati ribelli alle parole del Signore, Ed avevano sprezzato il consiglio dell’Altissimo;</verse>
    <verse number="12">Onde egli aveva abbattuto il cuor loro con affanni, Ed erano caduti; e non vi era alcuno che li soccorresse.</verse>
    <verse number="13">Ma, avendo gridato al Signore, mentre erano in distretta, Egli li ha salvati dalle loro angosce;</verse>
    <verse number="14">E li ha tratti fuor delle tenebre, e dell’ombra della morte; Ed ha rotti i lor legami.</verse>
    <verse number="15">Celebrino adunque appo il Signore la sua benignità, E le sue maraviglie appo i figliuoli degli uomini.</verse>
    <verse number="16">Perciocchè egli ha rotte le porte di rame, Ed ha spezzate le sbarre di ferro.</verse>
    <verse number="17">Così dicano gli stolti, ch’erano afflitti per li lor misfatti, Ne’ quali camminavano, e per le loro iniquità.</verse>
    <verse number="18">La cui anima abbominava ogni cibo; Ed erano giunti fino alle porte della morte.</verse>
    <verse number="19">Ma, avendo gridato al Signore, mentre erano in distretta, Egli li ha salvati dalle loro angosce.</verse>
    <verse number="20">Egli ha mandata la sua parola, e li ha sanati, E liberati dalle lor malattie mortali.</verse>
    <verse number="21">Celebrino adunque appo il Signore la sua benignità, E le sue maraviglie appo i figliuoli degli uomini.</verse>
    <verse number="22">E sacrifichino sacrificii di lode, E raccontino le sue opere con giubilo.</verse>
    <verse number="23">Così dicano quelli che scendono nel mare sopra navi, Che fanno traffico su per le grandi acque.</verse>
    <verse number="24">Essi veggono le opere del Signore, E le sue maraviglie nel profondo mare.</verse>
    <verse number="25">Perciocchè, alla sua parola, egli fa levare il vento di tempesta, Il quale alza le onde di esso.</verse>
    <verse number="26">Salgono al cielo, poi scendono agli abissi; L’anima loro si strugge di male.</verse>
    <verse number="27">Saltano, e traballano come un ebbro; E perdono tutto il lor senno.</verse>
    <verse number="28">Ma, gridando al Signore, mentre sono in distretta, Egli li trae fuor delle loro angosce.</verse>
    <verse number="29">Egli acqueta la tempesta, E le onde loro si fermano.</verse>
    <verse number="30">Ed essi si rallegrano che sono acquetate; Ed egli li conduce al porto da loro desiderato.</verse>
    <verse number="31">Celebrino adunque appo il Signore la sua benignità, E le sue maraviglie appo i figliuoli degli uomini.</verse>
    <verse number="32">Ed esaltinlo nella raunanza del popolo, E laudinlo nel concistoro degli anziani.</verse>
    <verse number="33">Egli riduce i fiumi in deserto, E le vene delle acque in luoghi aridi;</verse>
    <verse number="34">La terra fertile in salsuggine, Per la malvagità de’ suoi abitanti.</verse>
    <verse number="35">Egli riduce i deserti in guazzi d’acque. E la terra arida in vene d’acque;</verse>
    <verse number="36">E fa quivi abitar gli affamati, I quali vi fondano città da abitare.</verse>
    <verse number="37">E seminano campi, e piantano vigne, Che producono rendita di frutto.</verse>
    <verse number="38">Ed egli li benedice, e moltiplicano grandemente; Ed egli non iscema i lor bestiami.</verse>
    <verse number="39">Poi vengono al meno, e sono abbassati Per distretta, per avversità, e per affanni.</verse>
    <verse number="40">Egli spande lo sprezzo sopra i nobili, E li fa andare errando per luoghi deserti, ove non vi è via alcuna.</verse>
    <verse number="41">E innalza il bisognoso dalla miseria, E fa che le famiglie moltiplicano a guisa di gregge.</verse>
    <verse number="42">Gli uomini diritti, veggendo queste cose, si rallegrano; Ma ogni iniquità si tura la bocca.</verse>
    <verse number="43">Chi è savio? osservi queste cose, E consideri le benignità del Signore.</verse>
  </chapter>
  <chapter number="108">
    <verse number="1">Cantico di Salmo di Davide IL mio cuore è disposto, o Dio, Ed anche la mia gloria; io canterò, e salmeggerò.</verse>
    <verse number="2">Saltero, e cetera, destati; Io mi risveglierò all’alba.</verse>
    <verse number="3">Io ti celebrerò fra i popoli, o Signore, E ti salmeggerò fra le nazioni.</verse>
    <verse number="4">Perciocchè la tua benignità è grande, disopra il cielo; E la tua verità aggiunge infino alle nuvole.</verse>
    <verse number="5">Innalzati, o Dio, sopra i cieli; Ed innalzisi la tua gloria sopra tutta le terra;</verse>
    <verse number="6">Acciocchè i tuoi diletti sieno liberati; Salvami colla tua destra, e rispondimi.</verse>
    <verse number="7">Iddio ha parlato per la sua santità; io trionferò, Io spartirò Sichem, e misurerò la valle di Succot.</verse>
    <verse number="8">Mio è Galaad, mio è Manasse; Ed Efraim è la forza del mio capo; Giuda è il mio legislatore;</verse>
    <verse number="9">Moab è la caldaia del mio lavatoio; Io getterò le mie scarpe sopra Edom; Io trionferò della Palestina con voci di allegrezza.</verse>
    <verse number="10">Chi mi condurrà nella città della fortezza? Chi mi menerà fino in Edom?</verse>
    <verse number="11">Non sarai desso tu, o Dio, che ci avevi scacciati, E non uscivi più fuori, o Dio, co’ nostri eserciti?</verse>
    <verse number="12">Dacci aiuto, per uscir di distretta; Perciocchè il soccorso degli uomini è vanità.</verse>
    <verse number="13">Coll’aiuto di Dio noi faremo prodezze; Ed egli calpesterà i nostri nemici.</verse>
  </chapter>
  <chapter number="109">
    <verse number="1">Salmo di Davide dato al capo dei Musici. O DIO della mia lode, non tacere;</verse>
    <verse number="2">Perciocchè la bocca dell’empio e la bocca di frode si sono aperte contro a me; Hanno parlato meco con lingua bugiarda;</verse>
    <verse number="3">E mi hanno assediato con parole d’odio; E mi hanno fatta guerra senza cagione.</verse>
    <verse number="4">In vece dell’amore che ho loro portato, mi sono stati avversari; Ed io ho loro renduta preghiera.</verse>
    <verse number="5">Essi mi hanno renduto male per bene, E odio per lo mio amore.</verse>
    <verse number="6">Costituisci il maligno sopra lui; E fa’ che Satana gli stia alla destra.</verse>
    <verse number="7">Quando sarà giudicato, esca condannato; E la sua preghiera gli torni in peccato.</verse>
    <verse number="8">Sieno i suoi giorni pochi; Un altro prenda il suo ufficio.</verse>
    <verse number="9">Sieno i suoi figliuoli orfani, E la sua moglie vedova.</verse>
    <verse number="10">E vadano i suoi figliuoli del continuo vagando; E mendichino, ed accattino, uscendo fuor de’ lor casolari.</verse>
    <verse number="11">L’usuraio tenda la rete a tutto ciò ch’egli ha; E rubino gli strani le sue fatiche.</verse>
    <verse number="12">Non siavi alcuno che stenda la sua benignità inverso lui; E non vi sia chi abbia pietà de’ suoi orfani.</verse>
    <verse number="13">Sieno distrutti i suoi discendenti; Sia cancellato il lor nome nella seconda generazione.</verse>
    <verse number="14">Sia ricordata l’iniquità de’ suoi padri appo il Signore; E il peccato di sua madre non sia cancellato.</verse>
    <verse number="15">Sieno que’ peccati del continuo nel cospetto del Signore; E stermini egli d’in su la terra la memoria di essi.</verse>
    <verse number="16">Perciocchè egli non si è ricordato d’usar benignità, Ed ha perseguitato l’uomo povero, ed afflitto, E tribolato di cuore, per ucciderlo.</verse>
    <verse number="17">Poichè egli ha amata la maledizione, vengagli; E poichè non si è compiaciuto nella benedizione, allontanisi ella da lui.</verse>
    <verse number="18">E sia vestito di maledizione, come del suo manto; Ed entri quella come acqua nelle sue interiora, E come olio nelle sue ossa.</verse>
    <verse number="19">Siagli quella a guisa di vestimento, del quale egli sia avvolto; Ed a guisa di cintura, della quale sempre sia cinto.</verse>
    <verse number="20">Tal sia, da parte del Signore, la ricompensa de’ miei avversari, E di quelli che parlano male contro all’anima mia.</verse>
    <verse number="21">Ma tu, o Signore Iddio, opera inverso me, per amor del tuo Nome; Liberami, perciocchè la tua benignità è buona.</verse>
    <verse number="22">Perciocchè io sono afflitto, e povero; E il mio cuore è piagato dentro di me.</verse>
    <verse number="23">Io me ne vo, come l’ombra quando dichina; Io sono agitato come una locusta.</verse>
    <verse number="24">Le mie ginocchia vacillano per li miei digiuni; E la mia carne è dimagrata, e non ha più grassezza alcuna.</verse>
    <verse number="25">Ed anche son loro in vituperio; Quando mi veggono, scuotono la testa.</verse>
    <verse number="26">Aiutami, Signore Iddio mio; Salvami secondo la tua benignità.</verse>
    <verse number="27">E sappiano che questo è la tua mano, E che tu, Signore, hai fatto questo.</verse>
    <verse number="28">Essi malediranno, e tu benedirai; Si sono innalzati, ma saran confusi, Ed il tuo servitore si rallegrerà.</verse>
    <verse number="29">Sieno i miei avversari vestiti di vituperio, Ed avvolti della lor vergogna, come di un mantello.</verse>
    <verse number="30">Io celebrerò altamente il Signore colla mia bocca; E lo loderò in mezzo de’ grandi.</verse>
    <verse number="31">Perciocchè egli sta alla destra del povero, Per salvarlo da quelli che lo condannano a morte.</verse>
  </chapter>
  <chapter number="110">
    <verse number="1">Salmo di Davide. IL Signore ha detto al mio Signore; Siedi alla mia destra, Infino a tanto che io abbia posti i tuoi nemici per iscannello de’ tuoi piedi.</verse>
    <verse number="2">Il Signore manderà fuor di Sion lo scettro della tua potenza, Dicendo: Signoreggia in mezzo de’ tuoi nemici.</verse>
    <verse number="3">Il tuo popolo sarà tutto volenteroso, Nel giorno che tu rassegnerai il tuo esercito, nel magnifico santuario; La rugiada della tua gioventù ti sarà prodotta dalla matrice dell’alba.</verse>
    <verse number="4">Il Signore ha giurato, e non si pentirà: Tu sei sacerdote in eterno, Secondo l’ordine di Melchisedec.</verse>
    <verse number="5">Il Signore sarà alla tua destra. Questo mio Signore trafiggerà i re nel giorno della sua ira.</verse>
    <verse number="6">Egli farà giudicio fra le genti, egli empierà ogni cosa di corpi morti; Egli trafiggerà il capo che regna sopra molti paesi.</verse>
    <verse number="7">Egli berrà del torrente tra via; E perciò alzerà il capo.</verse>
  </chapter>
  <chapter number="111">
    <verse number="1">ALLELUIA. Io celebrerò il Signore con tutto il cuore, Nel consiglio, e nella raunanza degli uomini diritti.</verse>
    <verse number="2">Grandi son le opere del Signore, Spiegate davanti a tutti quelli che si dilettano in esse.</verse>
    <verse number="3">Le sue opere son gloria e magnificenza; E la sua giustizia dimora in eterno.</verse>
    <verse number="4">Egli ha rendute memorabili le sue maraviglie; Il Signore è grazioso e pietoso.</verse>
    <verse number="5">Egli dà da vivere a quelli che lo temono; Egli si ricorda in eterno del suo patto.</verse>
    <verse number="6">Egli ha dichiarata al suo popolo la potenza delle sue opere, Dandogli l’eredità delle genti.</verse>
    <verse number="7">Le opere delle sue mani son verità e dirittura; Tutti i suoi comandamenti son veraci;</verse>
    <verse number="8">Stabili in sempiterno, Fatti con verità, e con dirittura.</verse>
    <verse number="9">Egli ha mandata la redenzione al suo popolo; Egli ha ordinato il suo patto in eterno; Il suo Nome è santo e tremendo.</verse>
    <verse number="10">Il principio della sapienza è il timor del Signore; Ogni uomo che mette in opera i suoi comandamenti, ha buon senno; La sua lode dimora in perpetuo.</verse>
  </chapter>
  <chapter number="112">
    <verse number="1">ALLELUIA, Beato l’uomo che teme il Signore, E si diletta sommamente ne’ suoi comandamenti.</verse>
    <verse number="2">La sua progenie sarà possente in terra; La generazione degli uomini diritti sarà benedetta.</verse>
    <verse number="3">Facoltà e ricchezze son nella sua casa, E la sua giustizia dimora in perpetuo.</verse>
    <verse number="4">La luce si leva nelle tenebre a quelli che son diritti. Un tale uomo è pietoso, misericordioso, e giusto.</verse>
    <verse number="5">L’uomo da bene dona, e presta; E governa i fatti suoi con dirittura.</verse>
    <verse number="6">Certo egli non sarà giammai smosso; Il giusto sarà in memoria perpetua.</verse>
    <verse number="7">Egli non temerà di mal grido; Il suo cuore è fermo, egli si confida nel Signore.</verse>
    <verse number="8">Il suo cuore è bene appoggiato, egli non avrà paura alcuna, Finchè vegga ne’ suoi nemici ciò ch’egli desidera.</verse>
    <verse number="9">Egli ha sparso, egli ha donato a’ bisognosi; La sua giustizia dimora in perpetuo, Il suo corno sarà alzato in gloria.</verse>
    <verse number="10">L’empio lo vedrà, e dispetterà; Egli digrignerà i denti, e si struggerà; Il desiderio degli empi perirà.</verse>
  </chapter>
  <chapter number="113">
    <verse number="1">ALLELUIA. Lodate, servitori del Signore, Lodate il Nome del Signore.</verse>
    <verse number="2">Sia benedetto il nome del Signore, Da ora in eterno.</verse>
    <verse number="3">Il nome del Signore è lodato Dal sol levante, infino al ponente.</verse>
    <verse number="4">Il Signore è eccelso sopra tutte le nazioni, La sua gloria è sopra i cieli.</verse>
    <verse number="5">Chi è simile al Signore Iddio nostro, Il quale abita ne’ luoghi altissimi?</verse>
    <verse number="6">Che riguarda abbasso In cielo ed in terra;</verse>
    <verse number="7">Che rileva il misero dalla polvere, Ed innalza il povero dallo sterco;</verse>
    <verse number="8">Per farlo sedere co’ principi, Co’ principi del suo popolo;</verse>
    <verse number="9">Che fa abitare in famiglia la donna sterile, Facendola diventar lieta madre di figliuoli? Alleluia.</verse>
  </chapter>
  <chapter number="114">
    <verse number="1">QUANDO Israele uscì di Egitto, E la casa di Giacobbe d’infra il popolo barbaro;</verse>
    <verse number="2">Giuda fu consacrato al Signore, Israele divenne suo dominio.</verse>
    <verse number="3">Il mare lo vide, e fuggì; Il Giordano si rivolse a ritroso.</verse>
    <verse number="4">I monti saltarono come montoni, I colli come agnelli.</verse>
    <verse number="5">Che avesti, o mare, che tu fuggisti? E tu, Giordano, che ti rivolgesti a ritroso?</verse>
    <verse number="6">E voi, monti, che saltaste come montoni; E voi, colli, come agnelli?</verse>
    <verse number="7">Trema, o terra, per la presenza del Signore; Per la presenza dell’Iddio di Giacobbe;</verse>
    <verse number="8">Il quale mutò la roccia in guazzo d’acqua, Il macigno in fonte d’acqua.</verse>
  </chapter>
  <chapter number="115">
    <verse number="1">NON a noi, Signore, non a noi, Anzi al tuo Nome, da’ gloria, Per la tua benignità, e verità.</verse>
    <verse number="2">Perchè direbbero le genti: Dove è ora l’Iddio loro?</verse>
    <verse number="3">Or l’Iddio nostro è pur ne’ cieli E fa tutto ciò che gli piace.</verse>
    <verse number="4">Gl’idoli di quelle sono oro ed argento; Opera di mani d’uomini;</verse>
    <verse number="5">Hanno bocca, e non parlano; Hanno occhi, e non veggono;</verse>
    <verse number="6">Hanno orecchie, e non odono; Hanno naso, e non odorano;</verse>
    <verse number="7">Hanno mani, e non toccano; Hanno piedi, e non camminano; E non rendono alcun suono dalla lor gola.</verse>
    <verse number="8">Simili ad essi sieno quelli che li fanno; Chiunque si confida in essi.</verse>
    <verse number="9">O Israele, confidati nel Signore; Egli è l’aiuto, e lo scudo di quelli che si confidano in lui.</verse>
    <verse number="10">O casa d’Aaronne, confidatevi, nel Signore; Egli è l’aiuto, e lo scudo di quelli che si confidano in lui.</verse>
    <verse number="11">O voi che temete il Signore, confidatevi in lui; Egli è l’aiuto, e lo scudo di quelli che si confidano in lui.</verse>
    <verse number="12">Il Signore si ricorda di noi; egli ci benedirà; Egli benedirà la casa d’Israele; Egli benedirà la casa d’Aaronne.</verse>
    <verse number="13">Egli benedirà quelli che lo temono, Piccoli e grandi.</verse>
    <verse number="14">Il Signore vi accrescerà le sue grazie, A voi, ed a’ vostri figliuoli.</verse>
    <verse number="15">Voi siete benedetti dal Signore Che ha fatto il cielo e la terra.</verse>
    <verse number="16">Quant’è al cielo, il cielo è per lo Signore; Ma egli ha data la terra a’ figliuoli degli uomini.</verse>
    <verse number="17">I morti non loderanno già il Signore, Nè alcun di quelli che scendono nel luogo del silenzio.</verse>
    <verse number="18">Ma noi benediremo il Signore, Da ora in eterno. Alleluia.</verse>
  </chapter>
  <chapter number="116">
    <verse number="1">IO amo il Signore; perciocchè egli ascolta La mia voce, e le mie supplicazioni.</verse>
    <verse number="2">Poichè egli ha inchinato a me il suo orecchio, Io lo invocherò tutti i giorni della mia vita.</verse>
    <verse number="3">I legami della morte mi avevano circondato, E le distrette del sepolcro mi avevano colto; Io aveva scontrata angoscia e cordoglio.</verse>
    <verse number="4">Ma io invocai il Nome del Signore, Dicendo: Deh! Signore, libera l’anima mia.</verse>
    <verse number="5">Il Signore è pietoso e giusto; E il nostro Dio è misericordioso.</verse>
    <verse number="6">Il Signore guarda i semplici; Io era ridotto in misero stato, Ed egli mi ha salvato.</verse>
    <verse number="7">Ritorna, anima mia, al tuo riposo; Perciocchè il Signore ti ha fatta la tua retribuzione.</verse>
    <verse number="8">Poichè, o Signore, tu hai ritratta l’anima mia da morte, Gli occhi miei da lagrime, I miei piedi da caduta;</verse>
    <verse number="9">Io camminerò nel tuo cospetto Nella terra de’ viventi.</verse>
    <verse number="10">Io ho creduto, e però certo io parlerò. Io era grandemente afflitto;</verse>
    <verse number="11">Io diceva nel mio smarrimento: Ogni uomo è bugiardo.</verse>
    <verse number="12">Che renderò io al Signore? Tutti i suoi beneficii son sopra me.</verse>
    <verse number="13">Io prenderò il calice delle salvazioni, E predicherò il Nome del Signore.</verse>
    <verse number="14">Io pagherò i miei voti al Signore, Ora in presenza di tutto il suo popolo.</verse>
    <verse number="15">La morte de’ santi del Signore È preziosa nel suo cospetto.</verse>
    <verse number="16">Deh! Signore, esaudiscimi; perciocchè io son tuo servitore; Io son tuo servitore, figliuolo della tua servente; Tu hai sciolti i miei legami.</verse>
    <verse number="17">Io ti sacrificherò sacrificio di lode, E predicherò il Nome del Signore.</verse>
    <verse number="18">Io pagherò i miei voti al Signore, Ora in presenza di tutto il suo popolo;</verse>
    <verse number="19">Ne’ cortili della Casa del Signore, In mezzo di te, o Gerusalemme. Alleluia.</verse>
  </chapter>
  <chapter number="117">
    <verse number="1">NAZIONI tutte, lodate il Signore; Popoli tutti, celebratelo;</verse>
    <verse number="2">Perciocchè la sua benignità è grandissima sopra noi; E la sua verità è in eterno. Alleluia.</verse>
  </chapter>
  <chapter number="118">
    <verse number="1">CELEBRATE il Signore; perciocchè egli è buono, Perciocchè la sua benignità è in eterno.</verse>
    <verse number="2">Or dica Israele, Che la sua benignità è in eterno.</verse>
    <verse number="3">Or dica la casa d’Aaronne, Che la sua benignità è in eterno.</verse>
    <verse number="4">Or dicano quelli che temono il Signore, Che la sua benignità è in eterno.</verse>
    <verse number="5">Essendo in distretta, io invocai il Signore; E il Signore mi rispose, e mi mise al largo.</verse>
    <verse number="6">Il Signore è per me; io non temerò Ciò che mi possa far l’uomo.</verse>
    <verse number="7">Il Signore è per me, fra quelli che mi soccorrono; E però io vedrò ciò che io desidero ne’ miei nemici.</verse>
    <verse number="8">Meglio è sperar nel Signore, Che confidarsi negli uomini.</verse>
    <verse number="9">Meglio è sperar nel Signore, Che confidarsi ne’ principi.</verse>
    <verse number="10">Nazioni d’ogni parte mi avevano intorniato; Nel nome del Signore è avvenuto che io le ho sconfitte.</verse>
    <verse number="11">Mi avevano circondato, ed anche accerchiao; Nel Nome del Signore è avvenuto che io le ho sconfitte.</verse>
    <verse number="12">Mi avevano intorniato come api; Ma sono state spente come fuoco di spine; Nel Nome del Signore è avvenuto che io le ho sconfitte.</verse>
    <verse number="13">Tu mi avevi fieramente sospinto, o nemico, per farmi cadere; Ma il Signore mi ha soccorso.</verse>
    <verse number="14">Il Signore è la mia forza, ed il mio cantico; E mi è stato in salute.</verse>
    <verse number="15">Voce di giubilo e di vittoria è ne’ tabernacoli de’ giusti; La destra del Signore fa prodezze.</verse>
    <verse number="16">La destra del Signore è innalzata; La destra del Signore fa prodezze.</verse>
    <verse number="17">Io non morrò, anzi viverò, E racconterò le opere del Signore.</verse>
    <verse number="18">Il Signore veramente mi ha gastigato; Ma non mi ha dato alla morte.</verse>
    <verse number="19">Apritemi le porte di giustizia; Io entrerò per esse, e celebrerò il Signore.</verse>
    <verse number="20">Questa è la porta del Signore, I giusti entreranno per essa.</verse>
    <verse number="21">Io ti celebrerò; perciocchè tu mi hai risposto, E mi sei stato in salute.</verse>
    <verse number="22">La pietra che gli edificatori avevano rigettata, E stata posta in capo del cantone.</verse>
    <verse number="23">Questo è proceduto dal Signore; Ed è cosa maravigliosa davanti agli occhi nostri.</verse>
    <verse number="24">Questo è il giorno che il Signore ha operato: Festeggiamo, e rallegriamoci in esso.</verse>
    <verse number="25">Deh! Signore, ora salva; Deh! Signore, ora prospera.</verse>
    <verse number="26">Benedetto sia colui che viene nel Nome del Signore; Noi vi benediciamo dalla Casa del Signore.</verse>
    <verse number="27">Il Signore è Iddio, e ci ha fatta apparire una chiara luce; Legate con funi l’ostia della solennità Alle corna dell’altare.</verse>
    <verse number="28">Tu sei il mio Dio, io ti celebrerò; Tu sei il mio Dio, io ti esalterò.</verse>
    <verse number="29">Celebrate il Signore; perciocchè egli è buono, Perciocchè la sua benignità è in eterno.</verse>
  </chapter>
  <chapter number="119">
    <verse number="1">BEATI coloro che sono intieri di via, Che camminano nella Legge del Signore.</verse>
    <verse number="2">Beati coloro che guardano le sue testimonianze, Che lo cercano con tutto il cuore;</verse>
    <verse number="3">I quali eziandio non operano iniquità; Anzi camminano nelle sue vie.</verse>
    <verse number="4">Tu hai ordinato che i tuoi comandamenti Sieno strettamente osservati.</verse>
    <verse number="5">Oh! sieno pure addirizzate le mie vie, Per osservare i tuoi statuti.</verse>
    <verse number="6">Allora io non sarò svergognato, Quando io riguarderò a tutti i tuoi comandamenti.</verse>
    <verse number="7">Io ti celebrerò con dirittura di cuore, Quando io avrò imparate le leggi della tua giustizia.</verse>
    <verse number="8">Io osserverò i tuoi statuti; Non abbandonarmi del tutto.</verse>
    <verse number="9">Come renderà il fanciullo la sua via pura? Prendendo guardia ad essa secondo la tua parola.</verse>
    <verse number="10">Io ti ho cercato con tutto il mio cuore; Non lasciarmi deviar da’ tuoi comandamenti.</verse>
    <verse number="11">Io ho riposta la tua parola nel mio cuore; Acciocchè io non pecchi contro a te.</verse>
    <verse number="12">Tu sei benedetto, o Signore; Insegnami i tuoi statuti.</verse>
    <verse number="13">Io ho colle mie labbra raccontate Tutte le leggi della tua bocca.</verse>
    <verse number="14">Io gioisco nella via delle tue testimonianze, Come per tutte le ricchezze del mondo.</verse>
    <verse number="15">Io ragiono de’ tuoi comandamenti, E riguardo a’ tuoi sentieri.</verse>
    <verse number="16">Io mi diletto ne’ tuoi statuti; Io non dimenticherò le tue parole.</verse>
    <verse number="17">Fa’ del bene al tuo servitore, Ed io viverò, ed osserverò la tua parola.</verse>
    <verse number="18">Apri gli occhi miei, ed io riguarderò Le maraviglie della tua Legge.</verse>
    <verse number="19">Io son forestiere in terra; Non nascondermi i tuoi comandamenti.</verse>
    <verse number="20">L’anima mia si stritola di affezione Alle tue leggi in ogni tempo.</verse>
    <verse number="21">Tu sgridi i superbi maledetti Che deviano da’ tuoi comandamenti.</verse>
    <verse number="22">Togli d’addosso a me il vituperio e lo sprezzo; Perciocchè io ho guardate le tue testimonianze.</verse>
    <verse number="23">Eziandio, mentre i principi sedevano, e ragionavano contro a me, Il tuo servitore ha meditato ne’ tuoi statuti.</verse>
    <verse number="24">Ed anche le tue testimonianze sono i miei diletti Ed i miei consiglieri.</verse>
    <verse number="25">L’anima mia è attaccata alla polvere; Vivificami secondo la tua parola.</verse>
    <verse number="26">Io ti ho narrate le mie vie, e tu mi hai risposto; Insegnami i tuoi statuti.</verse>
    <verse number="27">Fammi intender la via de’ tuoi comandamenti, Ed io ragionerò delle tue maraviglie.</verse>
    <verse number="28">L’anima mia stilla di cordoglio; Sollevami secondo le tue parole.</verse>
    <verse number="29">Rimuovi da me la via della menzogna; E fammi dono della tua Legge.</verse>
    <verse number="30">Io ho scelta la via della verità; Io mi son proposte le tue leggi.</verse>
    <verse number="31">Io mi son tenuto alle tue testimonianze; Signore, non lasciar che io sia confuso.</verse>
    <verse number="32">Correrò nella via de’ tuoi comandamenti, Quando tu mi avrai allargato il cuore.</verse>
    <verse number="33">Insegnami, Signore, la via de’ tuoi statuti; Ed io la guarderò infino al fine.</verse>
    <verse number="34">Dammi intelletto, ed io guarderò la tua Legge; E l’osserverò con tutto il cuore.</verse>
    <verse number="35">Conducimi per lo sentiero de’ tuoi comandamenti; Perciocchè io mi diletto in esso.</verse>
    <verse number="36">Inchina il mio cuore alle tue testimonianze, E non a cupidigia.</verse>
    <verse number="37">Storna gli occhi miei, che non riguardino a vanità; Vivificami nelle tue vie.</verse>
    <verse number="38">Attieni la tua parola al tuo servitore, Il quale è tutto intento al tuo timore.</verse>
    <verse number="39">Rimuovi da me il mio vituperio, del quale io temo; Perciocchè le tue leggi son buone.</verse>
    <verse number="40">Ecco, io desidero affettuosamente i tuoi comandamenti; Vivificami nella tua giustizia.</verse>
    <verse number="41">Ed avvenganmi le tue benignità, o Signore; E la tua salute, secondo la tua parola.</verse>
    <verse number="42">Ed io risponderò a colui che mi fa vituperio; Perciocchè io mi confido nella tua parola.</verse>
    <verse number="43">E non ritrarmi del tutto dalla bocca la parola della verità; Perciocchè io spero nelle tue leggi.</verse>
    <verse number="44">Ed io osserverò la tua Legge del continuo, In sempiterno.</verse>
    <verse number="45">E camminerò al largo; Perciocchè io ho ricercati i tuoi comandamenti.</verse>
    <verse number="46">E parlerò delle tue testimonianze davanti ai re, E non sarò svergognato.</verse>
    <verse number="47">E mi diletterò ne’ tuoi comandamenti, I quali io amo.</verse>
    <verse number="48">Ed alzerò le palme delle mie mani a’ tuoi comandamenti, i quali io amo; E mediterò ne’ tuoi statuti.</verse>
    <verse number="49">Ricordati della parola detta al tuo servitore, Sopra la quale tu mi hai fatto sperare.</verse>
    <verse number="50">Questa è la mia consolazione nella mia afflizione, Che la tua parola mi ha vivificato.</verse>
    <verse number="51">I superbi mi hanno grandemente schernito; Ma io non mi sono stornato dalla tua Legge.</verse>
    <verse number="52">Signore, io mi son ricordato de’ tuoi giudicii ab antico; E mi son consolato.</verse>
    <verse number="53">Tremito mi occupa, per gli empi Che abbandonano la tua Legge.</verse>
    <verse number="54">I tuoi statuti sono stati i miei cantici Nella dimora de’ miei pellegrinaggi.</verse>
    <verse number="55">O Signore, di notte io mi son ricordato del tuo Nome, Ed ho osservata la tua Legge.</verse>
    <verse number="56">Questo mi è avvenuto, Perciocchè io ho guardati i tuoi comandamenti.</verse>
    <verse number="57">Il Signore è la mia parte; Io ho detto di osservare le tue parole.</verse>
    <verse number="58">Io ti ho supplicato con tutto il cuore; Abbi pietà di me, secondo la tua parola.</verse>
    <verse number="59">Io ho fatta ragione delle mie vie; Ed ho rivolti i miei piedi alle tue testimonianze.</verse>
    <verse number="60">Io mi sono affrettato, e non mi sono indugiato D’osservare i tuoi comandamenti.</verse>
    <verse number="61">Schiere d’empi mi hanno predato; Ma però non ho dimenticata la tua Legge.</verse>
    <verse number="62">Io mi levo a mezzanotte, per celebrarti, Per le leggi della tua giustizia.</verse>
    <verse number="63">Io son compagno di tutti quelli che ti temono, Ed osservano i tuoi comandamenti.</verse>
    <verse number="64">Signore, la terra è piena della tua benignità; Insegnami i tuoi statuti.</verse>
    <verse number="65">Signore, tu hai usata beneficenza inverso il tuo servitore, Secondo la tua parola.</verse>
    <verse number="66">Insegnami buon senno ed intendimento; Perciocchè io credo a’ tuoi comandamenti.</verse>
    <verse number="67">Avanti che io fossi afflitto, io andava errando; Ma ora osservo la tua parola.</verse>
    <verse number="68">Tu sei buono e benefattore; Insegnami i tuoi statuti.</verse>
    <verse number="69">I superbi hanno acconciate delle bugie contro a me; Ma io con tutto il cuore guarderò i tuoi comandamenti.</verse>
    <verse number="70">Il cuor loro è condenso come grasso; Ma io mi diletto nella tua Legge.</verse>
    <verse number="71">Egli è stato buono per me, che io sono stato afflitto; Acciocchè io impari i tuoi statuti.</verse>
    <verse number="72">La Legge della tua bocca mi è migliore Che le migliaia d’oro e d’argento.</verse>
    <verse number="73">Le tue mani mi hanno fatto e formato; Dammi intelletto, ed io imparerò i tuoi comandamenti.</verse>
    <verse number="74">Quelli che ti temono mi vedranno, e si rallegreranno; Perciocchè io ho sperato nella tua parola.</verse>
    <verse number="75">O Signore, io so che i tuoi giudicii non sono altro che giustizia; E che ciò che mi hai afflitto è stato fedeltà.</verse>
    <verse number="76">Deh! sia la tua benignità per consolarmi, Secondo la tua parola, detta al tuo servitore.</verse>
    <verse number="77">Avvenganmi le tue misericordie, acciocchè io viva; Perciocchè la tua Legge è ogni mio diletto.</verse>
    <verse number="78">Sien confusi i superbi, perciocchè a torto mi sovvertono; Ma io medito ne’ tuoi comandamenti.</verse>
    <verse number="79">Rivolgansi a me quelli che ti temono. E quelli che conoscono le tue testimonianze.</verse>
    <verse number="80">Sia il mio cuore intiero ne’ tuoi statuti; Acciocchè io non sia confuso.</verse>
    <verse number="81">L’anima mia vien meno dietro alla tua salute; Io spero nella tua parola.</verse>
    <verse number="82">Gli occhi miei vengono meno dietro alla tua parola, Dicendo: Quando mi consolerai tu?</verse>
    <verse number="83">Perciocchè io son divenuto come un otro al fumo; E pur non ho dimenticati i tuoi statuti.</verse>
    <verse number="84">Quanti hanno da essere i giorni del tuo servitore? Quando farai giudicio sopra quelli che mi perseguitano?</verse>
    <verse number="85">I superbi mi hanno cavate delle fosse; Il che non è secondo la tua Legge.</verse>
    <verse number="86">Tutti i tuoi comandamenti son verità; Essi mi perseguitano a torto; soccorrimi.</verse>
    <verse number="87">Mi hanno pressochè distrutto ed atterrato; Ma io non ho abbandonati i tuoi comandamenti.</verse>
    <verse number="88">Vivificami secondo la tua benignità, Ed io osserverò la testimonianza della tua bocca.</verse>
    <verse number="89">O Signore, la tua parola è in eterno; Ella è stabile ne’ cieli.</verse>
    <verse number="90">La tua verità è per ogni età; Tu hai stabilita la terra, ed ella sta ferma.</verse>
    <verse number="91">Il cielo e la terra stanno anche oggi fermi, per li tuoi ordini, Perciocchè ogni cosa è al tuo servigio.</verse>
    <verse number="92">Se la tua Legge non fosse stata ogni mio diletto, Io già sarei perito nella mia afflizione.</verse>
    <verse number="93">Giammai non dimenticherò i tuoi comandamenti; Perciocchè per essi tu mi hai vivificato.</verse>
    <verse number="94">Io son tuo, salvami; Perciocchè io ho ricercati i tuoi comandamenti.</verse>
    <verse number="95">Gli empi mi hanno atteso, per farmi perire; Ma io ho considerate le tue testimonianze.</verse>
    <verse number="96">Io ho veduto che tutte le cose le più perfette hanno fine; Ma il tuo comandamento è d’una grandissima distesa.</verse>
    <verse number="97">Oh! quanto amo la tua Legge! Ella è la mia meditazione di tutti i giorni.</verse>
    <verse number="98">Per li tuoi comandamenti tu mi rendi più savio che i miei nemici; Perciocchè quelli in perpetuo sono miei.</verse>
    <verse number="99">Io son più intendente che tutti i miei dottori; Perciocchè le tue testimonianze son la mia meditazione.</verse>
    <verse number="100">Io son più avveduto che i vecchi; Perciocchè io ho guardati i tuoi comandamenti.</verse>
    <verse number="101">Io ho rattenuti i miei piedi da ogni sentiero malvagio; Acciocchè io osservi la tua parola.</verse>
    <verse number="102">Io non mi sono stornato dalle tue leggi; Perciocchè tu mi hai ammaestrato.</verse>
    <verse number="103">Oh! quanto son dolci le tue parole al mio palato! Son più dolci che miele alla mia bocca.</verse>
    <verse number="104">Io son divenuto avveduto per li tuoi comandamenti; Perciò, odio ogni sentiero di falsità.</verse>
    <verse number="105">La tua parola è una lampana al mio piè, Ed un lume al mio sentiero.</verse>
    <verse number="106">Io ho giurato, e l’atterrò, Di osservare le leggi della tua giustizia.</verse>
    <verse number="107">Io son sommamente afflitto; O Signore, vivificami secondo la tua parola.</verse>
    <verse number="108">Deh! Signore, gradisci le offerte volontarie della mia bocca, Ed insegnami le tue leggi.</verse>
    <verse number="109">Io ho l’anima mia del continuo in palma di mano; E pur non ho dimenticata la tua Legge.</verse>
    <verse number="110">Gli empi mi hanno tesi de’ lacci; E pur non mi sono sviato da’ tuoi comandamenti.</verse>
    <verse number="111">Le tue testimonianze son la mia eredità in perpetuo; Perciocchè esse son la letizia del mio cuore.</verse>
    <verse number="112">Io ho inchinato il mio cuore a mettere in opera i tuoi statuti, In perpetuo, infino al fine.</verse>
    <verse number="113">Io odio i discorsi; Ma amo la tua Legge.</verse>
    <verse number="114">Tu sei il mio nascondimento, ed il mio scudo; Io spero nella tua parola.</verse>
    <verse number="115">Ritraetevi da me, maligni; Ed io guarderò i comandamenti del mio Dio.</verse>
    <verse number="116">Sostienmi, secondo la tua parola, ed io viverò; E non rendermi confuso della mia speranza.</verse>
    <verse number="117">Confortami, ed io sarò salvato; E riguarderò del continuo a’ tuoi statuti.</verse>
    <verse number="118">Tu calpesti tutti quelli che si sviano da’ tuoi statuti; Perciocchè la lor frode è una cosa falsa.</verse>
    <verse number="119">Tu riduci al niente tutti gli empi della terra, come schiume; Perciò io amo le tue testimonianze.</verse>
    <verse number="120">La mia carne si raccapriccia tutta per lo spavento di te; Ed io temo de’ tuoi giudicii.</verse>
    <verse number="121">Io ho fatto ciò che è diritto e giusto; Non abbandonarmi a quelli che mi oppressano.</verse>
    <verse number="122">Da’ sicurtà per lo tuo servitore in bene, E non lasciar che i superbi mi oppressino.</verse>
    <verse number="123">Gli occhi miei vengono meno dietro alla tua salute, Ed alla parola della tua giustizia.</verse>
    <verse number="124">Opera inverso il tuo servitore secondo la tua benignità, Ed insegnami i tuoi statuti.</verse>
    <verse number="125">Io son tuo servitore; dammi intelletto; Acciocchè io possa conoscere le tue testimonianze.</verse>
    <verse number="126">Egli è tempo che il Signore operi; Essi hanno annullata la tua Legge.</verse>
    <verse number="127">Perciò io amo i tuoi comandamenti più che oro; Anzi più che oro finissimo.</verse>
    <verse number="128">Perciò approvo, come diritti, tutti i tuoi comandamenti intorno ad ogni cosa; Ed odio ogni sentiero di menzogna.</verse>
    <verse number="129">Le tue testimonianze son cose maravigliose; Perciò l’anima mia le ha guardate.</verse>
    <verse number="130">La dichiarazione delle tue parole allumina, E dà intelletto a’ semplici.</verse>
    <verse number="131">Io ho aperta la bocca, ed ho ansato; Perciocchè io ho bramati i tuoi comandamenti.</verse>
    <verse number="132">Riguarda a me, ed abbi pietà di me, Secondo ch’è ragionevole di fare inverso quelli che amano il tuo Nome.</verse>
    <verse number="133">Ferma i miei passi nella tua parola; E non lasciare che alcuna iniquità signoreggi sopra me.</verse>
    <verse number="134">Riscuotimi dall’oppressione degli uomini; Ed io osserverò i tuoi comandamenti.</verse>
    <verse number="135">Fa’ rilucere il tuo volto sopra il tuo servitore;</verse>
    <verse number="136">Ed insegnami i tuoi statuti. Ruscelli d’acque mi scendono giù dagli occhi; Perciocchè la tua Legge non è osservata.</verse>
    <verse number="137">O Signore, tu sei giusto, E i tuoi giudicii son diritti.</verse>
    <verse number="138">Tu hai strettamente comandata la giustizia, E la verità delle tue testimonianze.</verse>
    <verse number="139">Il mio zelo mi consuma; Perciocchè i miei nemici hanno dimenticate le tue parole.</verse>
    <verse number="140">La tua parola è sommamente purgata; E però il tuo servitore l’ama.</verse>
    <verse number="141">Io son piccolo e sprezzato; Ma però non ho dimenticati i tuoi comandamenti.</verse>
    <verse number="142">La tua giustizia è una giustizia eterna, E la tua Legge è verità.</verse>
    <verse number="143">Tribolazione e distretta mi hanno colto; Ma i tuoi comandamenti sono i miei diletti.</verse>
    <verse number="144">Le tue testimonianze sono una giustizia eterna; Dammi intelletto, ed io viverò.</verse>
    <verse number="145">Io ho gridato con tutto il cuore; rispondimi, Signore; Ed io guarderò i tuoi statuti.</verse>
    <verse number="146">Io ti ho invocato; salvami, Ed io osserverò le tue testimonianze.</verse>
    <verse number="147">Io mi son fatto avanti all’alba, ed ho gridato; Io ho sperato nella tua parola.</verse>
    <verse number="148">Gli occhi miei prevengono le vigilie della notte. Per meditar nella tua parola.</verse>
    <verse number="149">Ascolta la mia voce, secondo la tua benignità; O Signore, vivificami, secondo che tu hai ordinato.</verse>
    <verse number="150">Quelli che vanno dietro a scelleratezza, E si sono allontanati dalla tua Legge, si sono accostati a me.</verse>
    <verse number="151">O Signore, tu sei vicino; E tutti i tuoi comandamenti son verità.</verse>
    <verse number="152">Gran tempo è che io so questo delle tue testimonianze, Che tu le hai stabilite in eterno.</verse>
    <verse number="153">Riguarda alla mia afflizione, e trammene fuori; Perciocchè io non ho dimenticata la tua Legge.</verse>
    <verse number="154">Dibatti la mia lite, e riscuotimi; Vivificami, secondo la tua parola.</verse>
    <verse number="155">La salute è lungi dagli empi; Perciocchè non ricercano i tuoi statuti.</verse>
    <verse number="156">Le tue misericordie son grandi, Signore; Vivificami secondo ciò che hai ordinato.</verse>
    <verse number="157">I miei persecutori ed i miei nemici son molti; Ma io non mi sono deviato dalle tue testimonianze.</verse>
    <verse number="158">Io ho veduti i disleali, e ne ho sentita gran noia; Perciocchè non osservano la tua parola.</verse>
    <verse number="159">Vedi quanto amo i tuoi comandamenti! Signore, vivificami, secondo la tua benignità.</verse>
    <verse number="160">La somma della tua parola è verità; E tutte le leggi della tua giustizia sono in eterno.</verse>
    <verse number="161">I principi m’hanno perseguitato senza cagione; Ma il mio cuore ha spavento della tua parola.</verse>
    <verse number="162">Io mi rallegro per la tua parola, Come una persona che avesse trovate grandi spoglie.</verse>
    <verse number="163">Io odio ed abbomino la menzogna; Ma io amo la tua Legge.</verse>
    <verse number="164">Io ti lodo sette volte il dì, Per li giudicii della tua giustizia.</verse>
    <verse number="165">Quelli che amano la tua Legge godono di molta pace; E non vi è alcuno intoppo per loro.</verse>
    <verse number="166">Signore, io ho sperato nella tua salute; Ed ho messi in opera i tuoi comandamenti.</verse>
    <verse number="167">L’anima mia ha osservate le tue testimonianze; Ed io le ho grandemente amate.</verse>
    <verse number="168">Io ho osservati i tuoi comandamenti, e le tue testimonianze; Perciocchè tutte le mie vie sono nel tuo cospetto.</verse>
    <verse number="169">Pervenga il mio grido al tuo cospetto, o Signore; Dammi intelletto, secondo la tua parola.</verse>
    <verse number="170">Venga la mia supplicazione in tua presenza; Riscuotimi, secondo la tua parola.</verse>
    <verse number="171">Le mie labbra sgorgheranno lode, Quando tu mi avrai insegnati i tuoi statuti.</verse>
    <verse number="172">La mia lingua ragionerà della tua parola; Perciocchè tutti i tuoi comandamenti son giustizia.</verse>
    <verse number="173">Siami in aiuto la tua mano; Perciocchè io ho eletti i tuoi comandamenti.</verse>
    <verse number="174">Signore, io ho desiderata la tua salute; E la tua Legge è ogni mio diletto.</verse>
    <verse number="175">Viva l’anima mia, ed ella ti loderà; E soccorranmi i tuoi ordinamenti.</verse>
    <verse number="176">Io vo errando, come una pecora smarrita; cerca il tuo servitore; Perciocchè io non ho dimenticati i tuoi comandamenti.</verse>
  </chapter>
  <chapter number="120">
    <verse number="1">Cantico di Maalot. IO ho gridato al Signore, quando sono stato in distretta, Ed egli mi ha risposto.</verse>
    <verse number="2">O Signore, riscuoti l’anima mia dalle labbra bugiarde, E dalla lingua frodolente.</verse>
    <verse number="3">Che ti darà, e che ti aggiungerà La lingua frodolente?</verse>
    <verse number="4">Ella è simile a saette acute, tratte da un uomo prode; Ovvero anche a brace di ginepro.</verse>
    <verse number="5">Ahimè! che soggiorno in Mesec, E dimoro presso alle tende di Chedar!</verse>
    <verse number="6">La mia persona è omai assai dimorata Con quelli che odiano la pace.</verse>
    <verse number="7">Io sono uomo di pace; ma, quando ne parlo, Essi gridano alla guerra.</verse>
  </chapter>
  <chapter number="121">
    <verse number="1">Cantico di Maalot. IO alzo gli occhi a’ monti, Per vedere onde mi verrà aiuto.</verse>
    <verse number="2">Il mio aiuto verrà dal Signore Che ha fatto il cielo e la terra.</verse>
    <verse number="3">Egli non permetterà che il tuo piè vacilli; Il tuo Guardiano non sonnecchia.</verse>
    <verse number="4">Ecco, il Guardiano d’Israele Non sonnecchia, e non dorme.</verse>
    <verse number="5">Il Signore è quel che ti guarda; Il Signore è la tua ombra, egli è alla tua man destra.</verse>
    <verse number="6">Di giorno il sole non ti ferirà, Nè la luna di notte.</verse>
    <verse number="7">Il Signore ti guarderà d’ogni male; Egli guarderà l’anima tua.</verse>
    <verse number="8">Il Signore guarderà la tua uscita e la tua entrata, Da ora, e fino in eterno.</verse>
  </chapter>
  <chapter number="122">
    <verse number="1">Cantico di Maalot di Davide. IO mi son rallegrato di ciò che mi è stato detto: Andiamo alla Casa del Signore.</verse>
    <verse number="2">O Gerusalemme, I nostri piedi son fermi nelle tue porte.</verse>
    <verse number="3">Gerusalemme, che sei edificata Come una città che è ben congiunta insieme.</verse>
    <verse number="4">Là ove salgono le tribù, le tribù del Signore, Alla Testimonianza d’Israele, Per celebrare il Nome del Signore,</verse>
    <verse number="5">Perciocchè quivi son posti i seggi per lo giudicio, I seggi della Casa di Davide.</verse>
    <verse number="6">Richiedete la pace di Gerusalemme; O Gerusalemme, prosperino quelli che ti amano.</verse>
    <verse number="7">Pace sia nelle tue fortezze, E tranquillità ne’ tuoi palazzi.</verse>
    <verse number="8">Per amor de’ miei fratelli e de’ miei prossimi, Io dirò ora: Pace sia in te.</verse>
    <verse number="9">Per amor della Casa del Signore Iddio nostro, Io procaccerò il tuo bene.</verse>
  </chapter>
  <chapter number="123">
    <verse number="1">Cantico di Maalot. IO alzo gli occhi miei a te, Che abiti ne’ cieli.</verse>
    <verse number="2">Ecco, come i servi hanno gli occhi alla mano de’ lor padroni; Come la serva ha gli occhi alla mano della sua padrona, Così noi abbiamo gli occhi nostri al Signore Iddio nostro, Infino a tanto ch’egli abbia pietà di noi.</verse>
    <verse number="3">Abbi pietà di noi, Signore, abbi pietà di noi; Perciocchè noi siamo molto sazii di disprezzo.</verse>
    <verse number="4">L’anima nostra è grandemente sazia Dello scherno degli uomini agiati, dello sprezzo degli altieri.</verse>
  </chapter>
  <chapter number="124">
    <verse number="1">Cantico di Maalot, di Davide. DICA pure ora Israele: Se non che il Signore fu per noi;</verse>
    <verse number="2">Se non che il Signore fu per noi, Quando gli uomini si levarono contro a noi;</verse>
    <verse number="3">Essi ci avrebbero tranghiottiti tutti vivi, Allora che l’ira loro ardeva contro a noi;</verse>
    <verse number="4">Allora le acque ci avrebbero inondati; Il torrente sarebbe passato sopra l’anima nostra;</verse>
    <verse number="5">Allora le acque gonfiate Sarebbero passate sopra l’anima nostra.</verse>
    <verse number="6">Benedetto sia il Signore, Che non ci ha dati in preda a’ lor denti.</verse>
    <verse number="7">L’anima nostra è scampata dal laccio degli uccellatori, come un uccelletto; Il laccio è stato rotto, e noi siamo scampati.</verse>
    <verse number="8">Il nostro aiuto è nel Nome del Signore, Che ha fatto il cielo e la terra.</verse>
  </chapter>
  <chapter number="125">
    <verse number="1">Cantico di Maalot. QUELLI che si confidano nel Signore, Son come il monte di Sion, il quale non può essere smosso, E che dimora in perpetuo.</verse>
    <verse number="2">Come Gerusalemme è intorniata di monti, Così il Signore è intorno al suo popolo, Da ora in eterno.</verse>
    <verse number="3">Perciocchè la verga d’empietà non riposerà in perpetuo Sopra la sorte de’ giusti; Acciocchè talora i giusti non mettano le lor mani ad alcuna iniquità.</verse>
    <verse number="4">O Signore, fa’ bene a’ buoni, Ed a quelli che son diritti ne’ lor cuori.</verse>
    <verse number="5">Ma, quant’è a quelli che deviano dietro alle loro obliquità, Scaccili il Signore con gli operatori d’iniquità. Pace sia sopra Israele.</verse>
  </chapter>
  <chapter number="126">
    <verse number="1">Cantico di Maalot. QUANDO il Signore ritrasse Sion di cattività, Egli ci pareva di sognare.</verse>
    <verse number="2">Allora fu ripiena la nostra bocca di riso, E la nostra lingua di giubilo; Allora fu detto fra le nazioni: Il Signore ha fatte cose grandi inverso costoro.</verse>
    <verse number="3">Il Signore ha fatte cose grandi inverso noi; Noi siamo stati ripieni di letizia.</verse>
    <verse number="4">Signore, ritiraci di cattività; Il che sarà come correnti rivi in terra meridionale.</verse>
    <verse number="5">Quelli che seminano con lagrime, Mieteranno con canti.</verse>
    <verse number="6">Ben vanno piangendo, mentre portano la semenza comprata a prezzo; Ma certo torneranno con canti, portando i lor fasci.</verse>
  </chapter>
  <chapter number="127">
    <verse number="1">Cantico di Maalot, di Salomone. SE il Signore non edifica la casa, In vano vi si affaticano gli edificatori; Se il Signore non guarda la città, In vano vegghiano le guardie.</verse>
    <verse number="2">Voi che vi levate la mattina a buon’ora, e tardi vi posate, E mangiate il pane di doglie, in vano il fate; In luogo di ciò, Iddio dà il sonno a colui ch’egli ama.</verse>
    <verse number="3">Ecco, i figliuoli sono una eredità del Signore; Il frutto del ventre è un premio.</verse>
    <verse number="4">Quali son le saette in mano d’un valent’uomo, Tali sono i figliuoli in giovanezza.</verse>
    <verse number="5">Beato l’uomo che ne ha il suo turcasso pieno; Tali non saranno confusi, Quando parleranno co’ lor nemici nella porta.</verse>
  </chapter>
  <chapter number="128">
    <verse number="1">Cantico di Maalot. BEATO chiunque teme il Signore, E cammina nelle sue vie.</verse>
    <verse number="2">Perciocchè tu mangerai della fatica delle tue mani; Tu sarai beato, ed egli ti sarà bene.</verse>
    <verse number="3">La tua moglie sarà dentro della tua casa Come una vigna fruttifera; I tuoi figliuoli saranno d’intorno alla tua tavola, Come piante novelle di ulivi.</verse>
    <verse number="4">Ecco, certamente così sarà benedetto L’uomo che teme il Signore.</verse>
    <verse number="5">Il Signore ti benedirà di Sion; E tu vedrai il bene di Gerusalemme Tutti i giorni della tua vita;</verse>
    <verse number="6">E vedrai i figliuoli de’ tuoi figliuoli. Pace sia sopra Israele.</verse>
  </chapter>
  <chapter number="129">
    <verse number="1">Cantico di Maalot. OR dica Israele: Mi hanno molte volte assalito dalla mia fanciullezza;</verse>
    <verse number="2">Mi hanno spesse volte assalito dalla mia fanciullezza; E pure ancora non hanno potuto vincermi.</verse>
    <verse number="3">Degli aratori hanno arato sopra il mio dosso; V’hanno tirati i lor solchi.</verse>
    <verse number="4">Il Signore è giusto; Egli ha tagliate le funi degli empi.</verse>
    <verse number="5">Tutti quelli che odiano Sion Sieno confusi, e voltin le spalle.</verse>
    <verse number="6">Sieno come l’erba de’ tetti, Che si secca avanti che sia tratta;</verse>
    <verse number="7">Della quale il mietitore non empie la sua mano, Nè il suo grembo colui che lega le manelle;</verse>
    <verse number="8">Per la quale eziandio i passanti non dicono: La benedizione del Signore sia sopra voi; Noi vi benediciamo nel Nome del Signore.</verse>
  </chapter>
  <chapter number="130">
    <verse number="1">Cantico di Maalot. SIGNORE, io grido a te di luoghi profondi.</verse>
    <verse number="2">Signore, ascolta il mio grido; Sieno le tue orecchie attente Alla voce delle mie supplicazioni.</verse>
    <verse number="3">Signore, se tu poni mente alle iniquità, Chi potrà durare, o Signore?</verse>
    <verse number="4">Ma appo te vi è perdono, Acciocchè tu sii temuto.</verse>
    <verse number="5">Io ho aspettato il Signore; l’anima mia l’ha aspettato, Ed io ho sperato nella sua parola.</verse>
    <verse number="6">L’anima mia riguarda al Signore, Più che le guardie non riguardano alla mattina, Stando a guardar quando verrà la mattina.</verse>
    <verse number="7">Aspetti Israele il Signore; Perciocchè appo il Signore vi è benignità, E molta redenzione.</verse>
    <verse number="8">Ed egli riscatterà Israele Di tutte le sue iniquità.</verse>
  </chapter>
  <chapter number="131">
    <verse number="1">Cantico di Maalot, di Davide. SIGNORE, il mio cuore non è elevato, e gli occhi miei non sono altieri; E non cammino in cose più grandi, E più ardue che a me non si conviene,</verse>
    <verse number="2">Se non ho composta ed acchetata l’anima mia, A guisa di fanciullo novellamente spoppato appresso sua madre; Se l’anima mia non è stata in me, A guisa di fanciullo novellamente spoppato.</verse>
    <verse number="3">Israele speri nel Signore Da ora in eterno.</verse>
  </chapter>
  <chapter number="132">
    <verse number="1">Cantico di Maalot. RICORDATI, Signore, di Davide, E di tutte le sue afflizioni.</verse>
    <verse number="2">Come egli giurò al Signore, E fece voto al Possente di Giacobbe, dicendo:</verse>
    <verse number="3">Se io entro nel tabernacolo della mia casa, Se salgo sopra la lettiera del mio letto;</verse>
    <verse number="4">Se do alcun sonno agli occhi miei, O alcun sonnecchiare alle mie palpebre;</verse>
    <verse number="5">Infino a tanto che io abbia trovato un luogo al Signore, Degli abitacoli al Possente di Giacobbe.</verse>
    <verse number="6">Ecco, noi abbiamo udito che l’Arca era stata nella contrada Efratea; Poi la trovammo ne’ campi di Iaar.</verse>
    <verse number="7">Entriamo negli abitacoli del Signore; Adoriamo allo scannello de’ suoi piedi.</verse>
    <verse number="8">Levati, Signore; Tu, e l’Arca della tua forza, per entrar nel tuo riposo.</verse>
    <verse number="9">I tuoi sacerdoti sieno rivestiti di giustizia, E giubilino i tuoi santi.</verse>
    <verse number="10">Per amor di Davide, tuo servitore, Non negare al tuo unto la sua richiesta.</verse>
    <verse number="11">Il Signore giurò verità a Davide, E non la rivocherà, dicendo: Io metterò sopra il tuo trono del frutto del tuo ventre.</verse>
    <verse number="12">Se i tuoi figliuoli osservano il mio patto, E la mia testimonianza, che io insegnerò loro; Essi, e i lor figliuoli in perpetuo, Sederanno sopra il tuo trono.</verse>
    <verse number="13">Perciocchè il Signore ha eletta Sion; Egli l’ha gradita per sua stanza, dicendo:</verse>
    <verse number="14">Questo è il mio riposo in perpetuo, Qui abiterò; perciocchè questo è il luogo che io ho desiderato.</verse>
    <verse number="15">Io benedirò largamente la sua vittuaglia; Io sazierò di pane i suoi poveri.</verse>
    <verse number="16">E vestirò i suoi sacerdoti di vesti di liberazione; E i suoi santi giubileranno in gran letizia.</verse>
    <verse number="17">Quivi farò germogliare un corno a Davide; E terrò accesa una lampana al mio unto.</verse>
    <verse number="18">Io vestirò i suoi nemici di vergogna; E la sua benda reale fiorirà sopra lui.</verse>
  </chapter>
  <chapter number="133">
    <verse number="1">Cantico di Maalot, di Davide. ECCO, quant’è buono, e quant’è piacevole, Che fratelli dimorino insieme!</verse>
    <verse number="2">Questo è come l’olio eccellente, Che è sparso sopra il capo d’Aaronne; Il quale gli scende in su la barba, E poi cola infino al lembo de’ suoi vestimenti.</verse>
    <verse number="3">Come la rugiada di Hermon, Che scende sopra i monti di Sion; Perciocchè il Signore ha ordinata quivi la benedizione, E la vita in eterno.</verse>
  </chapter>
  <chapter number="134">
    <verse number="1">Cantico di Maalot, di Davide. ECCO, benedite il Signore, voi tutti i servitori del Signore, Che state le notti nella Casa del Signore,</verse>
    <verse number="2">Alzate le vostre mani verso il santuario, E benedite il Signore.</verse>
    <verse number="3">Benedicati da Sion il Signore, Che ha fatto il cielo e la terra.</verse>
  </chapter>
  <chapter number="135">
    <verse number="1">ALLELUIA. Lodate il Nome del Signore; Lodatelo, voi servitori del Signore;</verse>
    <verse number="2">Che state nella Casa del Signore, Ne’ cortili della Casa del nostro Dio.</verse>
    <verse number="3">Lodate il Signore; perciocchè il Signore è buono; Salmeggiate al suo Nome, perciocchè è amabile.</verse>
    <verse number="4">Conciossiachè il Signore si abbia eletto Giacobbe Ed Israele per suo tesoro riposto.</verse>
    <verse number="5">Certo io conosco che il Signore è grande, E che il nostro Signore è maggiore di tutti gl’iddii.</verse>
    <verse number="6">Il Signore fa tutto ciò che gli piace In cielo ed in terra; Ne’ mari, ed in tutti gli abissi.</verse>
    <verse number="7">Egli fa salire i vapori dall’estremità dalle terra; Egli fa i lampi per la pioggia; Egli trae fuori il vento da’ suoi tesori.</verse>
    <verse number="8">Egli è quel che percosse i primogeniti di Egitto, Così degli uomini, come degli animali.</verse>
    <verse number="9">Che mandò segni e prodigi, in mezzo di te, o Egitto; Sopra Faraone, e sopra tutti i suoi servitori.</verse>
    <verse number="10">Che percosse nazioni grandi, Ed uccise re potenti;</verse>
    <verse number="11">Sihon, re degli Amorrei, E Og, re di Basan, E i re di tutti i regni di Canaan;</verse>
    <verse number="12">E diede i lor paesi per eredità, Per eredità ad Israele, suo popolo.</verse>
    <verse number="13">O Signore, il tuo Nome è in eterno; O Signore, la memoria di te è per ogni età.</verse>
    <verse number="14">Quando il Signore avrà fatti i suoi giudicii sopra il suo popolo, Egli si pentirà per amor de’ suoi servitori.</verse>
    <verse number="15">Gl’idoli delle genti sono argento ed oro, Opera di mani d’uomini;</verse>
    <verse number="16">Hanno bocca, e non parlano; Hanno occhi, e non veggono;</verse>
    <verse number="17">Hanno orecchi, e non odono; Ed anche non hanno fiato alcuno nella lor bocca.</verse>
    <verse number="18">Simili ad essi sieno quelli che li fanno; Chiunque in essi si confida.</verse>
    <verse number="19">Casa d’Israele, benedite il Signore; Casa d’Aaronne, benedite il Signore.</verse>
    <verse number="20">Casa di Levi, benedite il Signore; Voi che temete il Signore, beneditelo.</verse>
    <verse number="21">Benedetto sia da Sion il Signore, Che abita in Gerusalemme. Alleluia.</verse>
  </chapter>
  <chapter number="136">
    <verse number="1">CELEBRATE il Signore; perciocchè egli è buono; Perciocchè la sua benignità è in eterno.</verse>
    <verse number="2">Celebrate l’Iddio degl’iddii; Perciocchè la sua benignità è in eterno.</verse>
    <verse number="3">Celebrate il Signore de’ signori; Perciocchè la sua benignità è in eterno.</verse>
    <verse number="4">Celebrate colui che solo fa maraviglie grandi; Perciocchè la sua benignità è in eterno.</verse>
    <verse number="5">Colui che ha fatti i cieli con intendimento; Perciocchè la sua benignità è in eterno.</verse>
    <verse number="6">Colui che ha distesa la terra sopra le acque; Perciocchè la sua benignità è in eterno.</verse>
    <verse number="7">Colui che fa fatti i gran luminari; Perciocchè la sua benignità è in eterno.</verse>
    <verse number="8">Il sole, per avere il reggimento del giorno; Perciocchè la sua benignità è in eterno.</verse>
    <verse number="9">La luna e le stelle, per avere i reggimenti della notte; Perciocchè la sua benignità è in eterno.</verse>
    <verse number="10">Colui che percosse gli Egizi ne’ lor primogeniti; Perciocchè la sua benignità è in eterno.</verse>
    <verse number="11">E trasse fuori Israele del mezzo di loro; Perciocchè la sua benignità è in eterno.</verse>
    <verse number="12">Con man potente, e con braccio steso; Perciocchè la sua benignità è in eterno.</verse>
    <verse number="13">Colui che spartì il Mar rosso in due; Perciocchè la sua benignità è in eterno.</verse>
    <verse number="14">E fece passare Israele per lo mezzo di esso; Perciocchè la sua benignità è in eterno.</verse>
    <verse number="15">E traboccò nel Mar rosso Faraone ed il suo esercito; Perciocchè la sua benignità è in eterno.</verse>
    <verse number="16">Colui che condusse il suo popolo per lo deserto; Perciocchè la sua benignità è in eterno.</verse>
    <verse number="17">Colui per percosse re grandi; Perciocchè la sua benignità è in eterno.</verse>
    <verse number="18">Ed uccise re potenti; Perciocchè la sua benignità è in eterno.</verse>
    <verse number="19">Sihon, re degli Amorrei; Perciocchè la sua benignità è in eterno.</verse>
    <verse number="20">Ed Og, re di Basan; Perciocchè la sua benignità è in eterno.</verse>
    <verse number="21">E diede il lor paese in eredità; Perciocchè la sua benignità è in eterno.</verse>
    <verse number="22">In eredità ad Israele, suo servitore; Perciocchè la sua benignità è in eterno.</verse>
    <verse number="23">Il quale, quando siamo stati abbassati, si è ricordato di noi; Perciocchè la sua benignità è in eterno.</verse>
    <verse number="24">E ci ha riscossi da’ nostri nemici; Perciocchè la sua benignità è in eterno.</verse>
    <verse number="25">Il quale dà il cibo ad ogni carne; Perciocchè la sua benignità è in eterno.</verse>
    <verse number="26">Celebrate il Signore de’ cieli; Perciocchè la sua benignità è in eterno.</verse>
  </chapter>
  <chapter number="137">
    <verse number="1">ESSENDO presso alle fiumane di Babilonia, Dove noi sedevamo, ed anche piangevamo, Ricordandoci di Sion,</verse>
    <verse number="2">Noi avevamo appese le nostre cetere A’ salci, in mezzo di essa.</verse>
    <verse number="3">Benchè quelli che ci avevano menati in cattività Ci richiedessero quivi che cantassimo; E quelli che ci facevano urlar piangendo Ci richiedessero canzoni d’allegrezza, dicendo: Cantateci delle canzoni di Sion;</verse>
    <verse number="4">Come avremmo noi cantate le canzoni del Signore In paese di stranieri?</verse>
    <verse number="5">Se io ti dimentico, o Gerusalemme; Se la mia destra ti dimentica;</verse>
    <verse number="6">Resti attaccata la mia lingua al mio palato, Se io non mi ricordo di te; Se non metto Gerusalemme In capo d’ogni mia allegrezza</verse>
    <verse number="7">Ricordati, Signore, de’ figliuoli di Edom, I quali, nella giornata di Gerusalemme, Dicevano: Spianate, spianate, Fino a’ fondamenti.</verse>
    <verse number="8">O figliuola di Babilonia, che devi esser distrutta, Beato chi ti farà la retribuzione Del male che tu ci hai fatto!</verse>
    <verse number="9">Beato chi piglierà i tuoi piccoli figliuoli, E li sbatterà al sasso.</verse>
  </chapter>
  <chapter number="138">
    <verse number="1">Salmo di Davide. IO ti celebrerò con tutto il mio cuore; Io ti salmeggerò davanti agli Angeli.</verse>
    <verse number="2">Io adorerò verso il Tempio della tua santità, E celebrerò il tuo Nome, per la tua benignità, e per la tua verità; Perciocchè tu hai magnificata la tua parola, sopra ogni tua fama.</verse>
    <verse number="3">Nel giorno che io ho gridato, tu mi hai risposto; Tu mi hai accresciuto di forze nell’anima mia.</verse>
    <verse number="4">Tutti i re della terra ti celebreranno, Signore, Quando avranno udite le parole della tua bocca;</verse>
    <verse number="5">E canteranno delle vie del Signore; Conciossiachè grande sia la gloria del Signore.</verse>
    <verse number="6">Perciocchè il Signore è eccelso, e riguarda le cose basse; E conosce da lungi l’altiero.</verse>
    <verse number="7">Se io cammino in mezzo di distretta, tu mi manterrai in vita; Tu stenderai la mano sopra la faccia de’ miei nemici, E la tua destra mi salverà.</verse>
    <verse number="8">Il Signore compierà l’opera sua intorno a me; O Signore, la tua benignità è in eterno; Non lasciar le opere delle tue mani.</verse>
  </chapter>
  <chapter number="139">
    <verse number="1">Salmo di Davide dato al capo dei Musici. SIGNORE, tu mi hai investigato, e tu mi conosci.</verse>
    <verse number="2">Tu vedi quando mi seggo, e quando mi alzo; Tu intendi da lungi il mio pensiero.</verse>
    <verse number="3">Tu aggiri i miei sentieri e il mio ricetto; E sei usato a tutte le mie vie.</verse>
    <verse number="4">Perciocchè non essendo ancora la parola sopra la mia lingua, Ecco, Signore, tu sai già il tutto.</verse>
    <verse number="5">Tu mi strigni dietro e davanti; E mi metti la mano addosso.</verse>
    <verse number="6">La tua conoscenza è tanto maravigliosa che io non posso sottrarmene; E tanto eccelsa, che appo lei non posso nulla.</verse>
    <verse number="7">Dove me ne andrò d’innanzi al tuo Spirito? E dove me ne fuggirò dal tuo cospetto?</verse>
    <verse number="8">Se io salgo in cielo, tu vi sei; E se mi metto a giacere ne’ luoghi bassi sotterra, eccoviti.</verse>
    <verse number="9">Se prendo le ale dell’alba, E vo a dimorar nell’estremità del mare;</verse>
    <verse number="10">Anche quivi mi condurrà la tua mano, E la tua destra mi prenderà.</verse>
    <verse number="11">E se dico: Certo, le tenebre mi appiatteranno, La notte sarà luce d’intorno a me.</verse>
    <verse number="12">Le tenebre stesse non possono oscurarti nulla; Anzi la notte ti risplende come il giorno; E le tenebre e la luce ti son tutt’uno.</verse>
    <verse number="13">Conciossiachè tu possegga le mie reni; Tu mi hai composto nel seno di mia madre.</verse>
    <verse number="14">Io ti celebrerò; perciocchè io sono stato maravigliosamente formato In maniere stupende; Le tue opere son maravigliose, E l’anima mia lo sa molto bene.</verse>
    <verse number="15">La fabbrica delle mie ossa non ti fu celata, Quando io fui fatto in occulto, E lavorato nelle basse parti delle terra.</verse>
    <verse number="16">I tuoi occhi videro la massa informe del mio corpo; E tutte queste cose erano scritte nel tuo libro, Nel tempo che si formavano, Quando niuna di esse era ancora.</verse>
    <verse number="17">Oh! quanto mi sono, o Dio, preziosi i tuoi pensamenti! Quanto son grandi le somme di essi!</verse>
    <verse number="18">Se io li voglio annoverare, sono in maggior numero che la rena; Quando io mi risveglio, io sono ancora teco.</verse>
    <verse number="19">Certo, o Dio, tu ucciderai l’empio; Perciò, uomini di sangue, dipartitevi da me.</verse>
    <verse number="20">Perciocchè i tuoi nemici ti hanno nominato a scelleratezza; Hanno preso in bocca il tuo Nome in vano.</verse>
    <verse number="21">O Signore, non odio io quelli che t’odiano? E non mi accuoro io per quelli che si levano contro a te?</verse>
    <verse number="22">Io li odio d’un odio perfetto; Io li ho per nemici.</verse>
    <verse number="23">O Dio, investigami, e conosci il mio cuore; Provami, e conosci i miei pensieri;</verse>
    <verse number="24">E vedi se vi è in me alcuna via iniqua; E giudami per la via del mondo.</verse>
  </chapter>
  <chapter number="140">
    <verse number="1">Salmo di Davide dato al capo dei Musici. RISCUOTIMI, o Signore, dall’uomo malvagio; Guardami dall’uomo violento;</verse>
    <verse number="2">I quali macchinano de’ mali nel cuore, E tuttodì muovono guerre.</verse>
    <verse number="3">Aguzzano la lor lingua come il serpente; Veleno d’aspido è sotto alle lor labbra. Sela.</verse>
    <verse number="4">Preservami, o Signore, dalle mani dell’empio; Guardami dall’uomo violento; Che hanno macchinato di far cadere i miei piedi.</verse>
    <verse number="5">I superbi mi hanno nascosto un laccio, e delle funi; Mi hanno tesa una rete sul sentiero; Mi hanno poste delle trappole. Sela.</verse>
    <verse number="6">Io ho detto al Signore: Tu sei il mio Dio; O Signore, porgi l’orecchio al grido delle mie supplicazioni.</verse>
    <verse number="7">O Signore Iddio, che sei la forza della mia salute, Tu hai coperto il mio capo nel giorno dell’armi;</verse>
    <verse number="8">O Signore, non concedere agli empi ciò che desiderano; Non dar compimento a’ lor disegni, onde s’innalzino. Sela.</verse>
    <verse number="9">Fa’ che la perversità delle labbra Di coloro che m’intorniano copra loro la testa.</verse>
    <verse number="10">Caggiano loro addosso carboni accesi; Trabocchili Iddio nel fuoco. In fosse profonde, onde non possano risorgere.</verse>
    <verse number="11">Non sia l’uomo maldicente stabilito in terra; Il male cacci l’uomo violento in precipizii.</verse>
    <verse number="12">Io so che il Signore farà ragione all’afflitto, E diritto a’ poveri.</verse>
    <verse number="13">Certo, i giusti celebreranno il tuo Nome; Gli uomini diritti abiteranno appresso alla tua faccia.</verse>
  </chapter>
  <chapter number="141">
    <verse number="1">Salmo di Davide. O SIGNORE, io t’invoco; affrettati a rispondermi; Porgi l’orecchio alla mia voce, mentre io grido a te.</verse>
    <verse number="2">La mia orazione sia addirizzata al tuo cospetto, come l’incenso; E il mio alzar delle mani come l’offerta della sera.</verse>
    <verse number="3">O Signore, poni guardia alla mia bocca; Guarda l’uscio delle mie labbra.</verse>
    <verse number="4">Non lasciar che il mio cuore s’inchini a cosa alcuna malvagia, Per darmi a commettere opere empie, Con gli uomini operatori d’iniquità; E fa’ che io non mangi delle lor delizie.</verse>
    <verse number="5">Pestimi pure il giusto, ciò mi sarà benignità; E riprendami, ciò mi sarà olio eccellente, Il qual non mi fiaccherà il capo; Anzi più ch’egli lo farà, più pregherò per loro nelle loro avversità.</verse>
    <verse number="6">I rettori di costoro furono abbandonati dentro alla roccia, E pure udirono le mie parole ch’erano piacevoli.</verse>
    <verse number="7">Le nostre ossa sono sparse su la bocca del sepolcro, Come quando altri spezza, e schianta legne per terra.</verse>
    <verse number="8">Perciocchè, o Signore Iddio, gli occhi miei sono intenti a te, Ed io spero in te; non privar di riparo l’anima mia.</verse>
    <verse number="9">Guardami dal laccio che mi è stato teso, Dalle trappole degli operatori d’iniquità.</verse>
    <verse number="10">Caggiano gli empi nelle lor reti tutti quanti, Mentre io passerò oltre.</verse>
  </chapter>
  <chapter number="142">
    <verse number="1">Maschil di Davide; orazione ch’egli fece quando era nella spelonca. IO grido colla mia voce al Signore; Io supplico al Signore colla mia voce.</verse>
    <verse number="2">Io spando la mia orazione davanti a lui; Io racconto davanti a lui la mia tribolazione,</verse>
    <verse number="3">Mentre lo spirito mio spasima in me. Or tu, Signore, conosci il mio sentiero. Essi mi hanno nascosto un laccio In su la via, per la quale ho da camminare.</verse>
    <verse number="4">Io riguardo a destra, e miro; E non vi è alcuno che mi riconosca; Ogni rifugio è perduto per me; Non vi è alcuno che abbia cura dell’anima mia.</verse>
    <verse number="5">O Signore, io grido a te; Io dico: Tu sei il mio ricetto, La mia parte nella terra de’ viventi.</verse>
    <verse number="6">Attendi al mio gridare; Perciocchè io son ridotto in molto misero stato; Riscuotimi da quelli che mi perseguitano; Perciocchè son più possenti di me.</verse>
    <verse number="7">Tira fuor di carcere l’anima mia, Acciocchè io celebri il tuo Nome; I giusti m’intonieranno, Quando tu mi avrai fatta la mia retribuzione.</verse>
  </chapter>
  <chapter number="143">
    <verse number="1">Salmo di Davide. SIGNORE, ascolta la mia orazione, Porgi l’orecchio alle mie supplicazioni; Per la tua verità, e per la tua giustizia, rispondimi.</verse>
    <verse number="2">E non venire a giudicio col tuo servitore; Perciocchè niun vivente sarà trovato giusto nel tuo cospetto.</verse>
    <verse number="3">Perciocchè il nemico perseguita l’anima mia; Egli ha fiaccata, ed atterrata la mia vita; Egli mi fa giacere in luoghi tenebrosi, Come quelli che son morti già da lungo tempo.</verse>
    <verse number="4">E lo spirito mio spasima in me; Il mio cuore è tutto smarrito dentro di me.</verse>
    <verse number="5">Io mi rammemoro i giorni antichi; Io medito tutti i tuoi fatti; Io ragiono delle opere delle tue mani.</verse>
    <verse number="6">Io spiego a te le mie mani; L’anima mia è intenta a te, come terra asciutta. Sela.</verse>
    <verse number="7">Affrettati a rispondermi, Signore; Lo spirito mio vien meno; Non nasconder da me la tua faccia, Sì che io sia renduto simile a quelli che scendono nella fossa.</verse>
    <verse number="8">Fammi sentir la mattina la tua benignità, Perciocchè io mi confido in te; Fammi conoscer la via per la quale ho da camminare, Perciocchè io levo l’anima mia a te.</verse>
    <verse number="9">Signore, riscuotimi da’ miei nemici; Io mi riduco a te per nascondermi.</verse>
    <verse number="10">Insegnami a far la tua volontà; Perciocchè tu sei il mio Dio; Il tuo buono Spirito mi guidi nella terra della dirittura.</verse>
    <verse number="11">O Signore, vivificami, per amor del tuo Nome; Tira fuor di distretta l’anima mia, per la tua giustizia.</verse>
    <verse number="12">E per la tua benignità, distruggi i miei nemici, E fa’ perir tutti quelli che affliggono l’anima mia; Perciocchè io son tuo servitore.</verse>
  </chapter>
  <chapter number="144">
    <verse number="1">Salmo di Davide. BENEDETTO sia il Signore, mia Rocca, Il quale ammaestra le mie mani alla battaglia, E le mie dita alla guerra.</verse>
    <verse number="2">Egli è la mia benignità e la mia fortezza; Il mio alto ricetto ed il mio liberatore; Egli è il mio scudo, ed io mi confido in lui; Egli è quello che abbatte i popoli sotto me.</verse>
    <verse number="3">O Signore, che cosa è l’uomo, che tu ne abbi cura? Che cosa è il figliuol dell’uomo, che tu ne faccia conto?</verse>
    <verse number="4">L’uomo è simile a vanità; I suoi giorni son come l’ombra che passa.</verse>
    <verse number="5">Signore, abbassa i tuoi cieli, e scendi; Tocca i monti, e fa’ che fumino.</verse>
    <verse number="6">Vibra il folgore, e dissipa quella gente; Avventa le tua saette, e mettili in rotta.</verse>
    <verse number="7">Stendi le tue mani da alto, E riscuotimi, e trammi fuor di grandi acque, Di man degli stranieri;</verse>
    <verse number="8">La cui bocca parla menzogna; E la cui destra è destra di frode.</verse>
    <verse number="9">O Dio, io ti canterò un nuovo cantico; Io ti salmeggerò in sul saltero ed in sul decacordo.</verse>
    <verse number="10">Tu, che dài vittoria ai re; Che riscuoti Davide, tuo servitore, dalla spada scellerata;</verse>
    <verse number="11">Liberami, e riscuotimi dalla mano degli stranieri. La cui bocca parla menzogna, E la cui destra è destra di frode.</verse>
    <verse number="12">Acciocchè i nostri figliuoli sieno come piante novelle, Bene allevate nella lor giovanezza; E le nostre figliuole sieno come i cantoni intagliati Dell’edificio d’un palazzo;</verse>
    <verse number="13">E le nostre celle sieno piene, E porgano ogni specie di beni; E le nostre gregge moltiplichino a migliaia, e a diecine di migliaia, Nelle nostre campagne;</verse>
    <verse number="14">E i nostri buoi sieno grossi e possenti; E non vi sia per le nostre piazze nè assalto, Nè uscita, nè grido alcuno.</verse>
    <verse number="15">Beato il popolo che è in tale stato; Beato il popolo, di cui il Signore è l’Iddio.</verse>
  </chapter>
  <chapter number="145">
    <verse number="1">Salmo di lode di Davide. O DIO mio, Re mio, io ti esalterò; E benedirò il tuo Nome in sempiterno.</verse>
    <verse number="2">Io ti benedirò tuttodì; E loderò il tuo Nome in sempiterno.</verse>
    <verse number="3">Il Signore è grande, e degno di somma lode; E la sua grandezza non può essere investigata.</verse>
    <verse number="4">Un’età dopo l’altra predicherà le lodi delle tue opere; E gli uomini racconteranno le tue prodezze.</verse>
    <verse number="5">Io ragionerò della magnificenza della gloria della tua maestà, E delle tue maraviglie.</verse>
    <verse number="6">E gli uomini diranno la potenza delle tue opere tremende; Ed io narrerò la tua grandezza.</verse>
    <verse number="7">Essi sgorgheranno la ricordanza della tua gran bontà, E canteranno con giubilo la tua giustizia.</verse>
    <verse number="8">Il Signore è grazioso, e pietoso; Lento all’ira, e di gran benignità.</verse>
    <verse number="9">Il Signore è buono inverso tutti; E le sue compassioni son sopra tutte le sue opere.</verse>
    <verse number="10">O Signore, tutte le tue opere ti celebreranno; E i tuoi santi ti benediranno:</verse>
    <verse number="11">Diranno la gloria del tuo regno; E narreranno la tua forza;</verse>
    <verse number="12">Per far note le tue prodezze, E la magnificenza della gloria del tuo regno a’ figliuoli degli uomini.</verse>
    <verse number="13">Il tuo regno è un regno di tutti i secoli, E la tua signoria è per ogni età.</verse>
    <verse number="14">Il Signore sostiene tutti quelli che cadono, E rileva tutti quelli che dichinano.</verse>
    <verse number="15">Gli occhi di tutti sperano in te; E tu dài loro il lor cibo al suo tempo.</verse>
    <verse number="16">Tu apri la tua mano, E sazii di benevolenza ogni vivente</verse>
    <verse number="17">Il Signore è giusto in tutte le sue vie, E benigno in tutte le sue opere.</verse>
    <verse number="18">Il Signore è presso di tutti quelli che l’invocano, Di tutti quelli che l’invocano in verità.</verse>
    <verse number="19">Egli adempie il desiderio di quelli che lo temono, E ode il lor grido, e li salva.</verse>
    <verse number="20">Il Signore guarda tutti quelli che l’amano; E distruggerà tutti gli empi.</verse>
    <verse number="21">La mia bocca narrerà la lode del Signore; E ogni carne benedirà il Nome della sua santità In sempiterno.</verse>
  </chapter>
  <chapter number="146">
    <verse number="1">ALLELUIA. Anima mia, loda il Signore.</verse>
    <verse number="2">Io loderò il Signore, mentre viverò; Io salmeggerò al mio Dio, mentre durerò.</verse>
    <verse number="3">Non vi confidate in principi, Nè in alcun figliuol d’uomo, che non ha modo di salvare.</verse>
    <verse number="4">Il suo fiato uscirà, ed egli se ne ritornerà nella sua terra; In quel dì periranno i suoi disegni.</verse>
    <verse number="5">Beato colui che ha l’Iddio di Giacobbe in suo aiuto, La cui speranza è nel Signore Iddio suo</verse>
    <verse number="6">Il quale ha fatto il cielo e la terra, Il mare, e tutto ciò ch’è in essi; Che osserva la fede in eterno;</verse>
    <verse number="7">Il qual fa ragione agli oppressati; E dà del cibo agli affamati. Il Signore scioglie i prigioni.</verse>
    <verse number="8">Il Signore apre gli occhi a’ ciechi; Il Signore rileva quelli che son chinati; Il Signore ama i giusti.</verse>
    <verse number="9">Il Signore guarda i forestieri; Egli solleva l’orfano e la vedova; E sovverte la via degli empi.</verse>
    <verse number="10">Il Signore regna in eterno, E il tuo Dio, o Sion, per ogni età. Alleluia.</verse>
  </chapter>
  <chapter number="147">
    <verse number="1">LODATE il Signore; Perciocchè egli è cosa buona e dilettevole di salmeggiar l’Iddio nostro; La lode è decevole.</verse>
    <verse number="2">Il Signore è quel ch’edifica Gerusalemme; Egli raccoglierà i dispersi d’Israele.</verse>
    <verse number="3">Egli è quel che guarisce quelli che hanno il cuor rotto, E fascia le lor doglie;</verse>
    <verse number="4">Che conta il numero delle stelle; Che le chiama tutte per li nomi loro.</verse>
    <verse number="5">Il nostro Signore è grande, e di gran forza; La sua intelligenza è infinita.</verse>
    <verse number="6">Il Signore solleva i mansueti; Ed abbatte gli empi fino a terra.</verse>
    <verse number="7">Cantate al Signore con lode; Salmeggiate colla cetera all’Iddio nostro;</verse>
    <verse number="8">Il qual copre il cielo di nuvole, Ed apparecchia la pioggia alla terra, E fa che i monti producono l’erba.</verse>
    <verse number="9">Che dà la sua pastura al bestiame. A’ figli de’ corvi, che gridano.</verse>
    <verse number="10">Egli non si compiace nella forza del cavallo; Egli non gradisce le gambe dell’uomo.</verse>
    <verse number="11">Il Signore gradisce quelli che lo temono, Quelli che sperano nella sua benignità.</verse>
    <verse number="12">Gerusalemme, celebra il Signore; Sion, loda il tuo Dio.</verse>
    <verse number="13">Perciocchè egli rinforza le sbarre delle tue porte; Egli benedice i tuoi figliuoli in mezzo di te.</verse>
    <verse number="14">Egli è quel che mantiene il tuo paese in pace; Che ti sazia di grascia di frumento;</verse>
    <verse number="15">Che manda il suo dire in terra; E la sua parola corre velocissimamente;</verse>
    <verse number="16">Che manda la neve a guisa di lana; Che sparge la brina a guisa di cenere;</verse>
    <verse number="17">Che getta il suo ghiaccio come per pezzi; E chi potrà durar davanti al suo freddo?</verse>
    <verse number="18">Egli manda la sua parola, e fa struggere quelle cose; Egli fa soffiare il suo vento, è le acque corrono.</verse>
    <verse number="19">Egli annunzia le sue parole a Giacobbe; I suoi statuti e le sue leggi ad Israele.</verse>
    <verse number="20">Egli non ha fatto così a tutte le genti; Ed esse non conoscono le sue leggi. Alleluia.</verse>
  </chapter>
  <chapter number="148">
    <verse number="1">ALLELUIA. Lodate il Signore dal cielo; Lodatelo ne’ luoghi altissimi.</verse>
    <verse number="2">Lodatelo voi, suoi Angeli tutti. Lodatelo voi, suoi eserciti.</verse>
    <verse number="3">Lodatelo, sole e luna; Lodatelo voi, stelle lucenti tutte.</verse>
    <verse number="4">Lodatelo voi, cieli de’ cieli; E voi, acque che siete di sopra al cielo.</verse>
    <verse number="5">Tutte queste cose lodino il nome del Signore; Perciocchè al suo comandamento furono create.</verse>
    <verse number="6">Ed egli le ha stabilite per sempre ed in perpetuo; Egli ne ha fatto uno statuto, il qual non trapasserà giammai.</verse>
    <verse number="7">Lodate il Signore della terra. Balene, ed abissi tutti;</verse>
    <verse number="8">Fuoco, e gragnuola; neve, e vapore, E vento tempestoso ch’eseguisce la sua parola;</verse>
    <verse number="9">Monti, e colli tutti; Alberi fruttiferi, e cedri tutti;</verse>
    <verse number="10">Fiere, e bestie domestiche tutte; Rettili, ed uccelli alati;</verse>
    <verse number="11">Re della terra, e popoli tutti; Principi, e rettori della terra tutti;</verse>
    <verse number="12">Giovani, ed anche vergini; Vecchi, e fanciulli;</verse>
    <verse number="13">Lodino il Nome del Signore; Perciocchè il Nome di lui solo è innalzato; La sua maestà è sopra la terra, e sopra il cielo.</verse>
    <verse number="14">Ed ha alzato un corno al suo popolo, Il che è materia di lode a tutti i suoi santi: A’ figliuoli d’Israele, suo popolo prossimo. Alleluia.</verse>
  </chapter>
  <chapter number="149">
    <verse number="1">ALLELUIA. Cantate al Signore un nuovo cantico; Cantate la sua lode nella raunanza de’ santi.</verse>
    <verse number="2">Rallegrisi Israele nel suo Fattore; Festeggino i figliuoli di Sion nel Re loro.</verse>
    <verse number="3">Lodino il suo Nome sul flauto; Salmeggingli col tamburo e colla cetera.</verse>
    <verse number="4">Perciocchè il Signore gradisce il suo popolo; Egli glorificherà i mansueti per la sua salute.</verse>
    <verse number="5">I santi festeggeranno con gloria, Canteranno sopra i lor letti;</verse>
    <verse number="6">Avranno nella lor gola le esaltazioni di Dio, E nelle mani spade a due tagli;</verse>
    <verse number="7">Per far vendetta fra le genti, E castigamenti fra i popoli.</verse>
    <verse number="8">Per legare i loro re con catene, E gli onorati d’infra loro con ceppi di ferro;</verse>
    <verse number="9">Per mandare ad esecuzione sopra loro il giudicio scritto; Il che sarà gloria a tutti i suoi santi. Alleluia.</verse>
  </chapter>
  <chapter number="150">
    <verse number="1">ALLELUIA. Lodate Iddio nel suo santuario; Lodatelo nella distesa della sua gloria.</verse>
    <verse number="2">Lodatelo per le sue prodezze; Lodatelo secondo la sua somma grandezza.</verse>
    <verse number="3">Lodatelo col suon della tromba; Lodatelo col saltero e colla cetera.</verse>
    <verse number="4">Lodatelo col tamburo e col flauto; Lodatelo coll’arpicordo e coll’organo.</verse>
    <verse number="5">Lodatelo con cembali sonanti; Lodatelo con cembali squillanti.</verse>
    <verse number="6">Ogni cosa che ha fiato lodi il Signore. Alleluia.</verse>
  </chapter>
</book>
