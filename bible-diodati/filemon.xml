<?xml version="1.0" encoding="UTF-8"?>
<book version="diodati" name="filemon" chapters="1" verses="25" source="Giovanni Diodati" edition="Bíblia Pédia &amp;copy; 2010" abbrev="fm">
  <chapter number="1">
    <verse number="1">PAOLO, prigione di Gesù Cristo, e il fratello Timoteo, a Filemone, nostro diletto, e compagno d’opera;</verse>
    <verse number="2">ed alla diletta Appia, e ad Archippo, nostro compagno di milizia, ed alla chiesa che è in casa tua;</verse>
    <verse number="3">grazia a voi e pace, da Dio Padre nostro, e dal Signor Gesù Cristo.</verse>
    <verse number="4">Io rendo grazie all’Iddio mio, facendo sempre di te memoria nelle mie orazioni;</verse>
    <verse number="5">udendo la tua carità, e la fede che tu hai inverso il Signore Gesù, e inverso tutti i santi;</verse>
    <verse number="6">acciocchè la comunione della tua fede sia efficace, col far riconoscere tutto il bene che è in voi, inverso Cristo Gesù.</verse>
    <verse number="7">Perciocchè noi abbiamo grande allegrezza e consolazione della tua carità; poichè le viscere dei santi siano state per te ricreate, fratello.</verse>
    <verse number="8">PERCIÒ, benchè io abbia molta libertà in Cristo, di comandarti ciò che è del dovere;</verse>
    <verse number="9">pur nondimeno, più tosto ti prego per carità così come sono, Paolo, vecchio, ed al presente ancora prigione di Gesù Cristo;</verse>
    <verse number="10">ti prego, dico, per lo mio figliuolo Onesimo, il quale io ho generato ne’ miei legami.</verse>
    <verse number="11">Il quale già ti fu disutile, ma ora è utile a te ed a me.</verse>
    <verse number="12">Il quale io ho rimandato; or tu accoglilo, cioè, le mie viscere.</verse>
    <verse number="13">Io lo voleva ritenere appresso di me, acciocchè in vece tua mi ministrasse nei legami dell’evangelo;</verse>
    <verse number="14">ma non ho voluto far nulla senza il tuo parere; acciocchè il tuo beneficio non fosse come per necessità, ma di spontanea volontà.</verse>
    <verse number="15">Perciocchè, forse per questa cagione egli si è dipartito da te per un breve tempo, acciocchè tu lo ricoveri in perpetuo;</verse>
    <verse number="16">non più come servo, ma da più di servo, come caro fratello, a me sommamente; ora, quanto più a te, ed in carne, e nel Signore?</verse>
    <verse number="17">Se dunque tu mi tieni per consorte, accoglilo come me stesso.</verse>
    <verse number="18">Che se ti ha fatto alcun torto, o ti deve cosa alcuna, scrivilo a mia ragione.</verse>
    <verse number="19">Io Paolo ho scritto questo di man propria, io lo pagherò, per non dirti che tu mi devi più di ciò, cioè te stesso.</verse>
    <verse number="20">Deh! fratello, fammi pro in ciò nel Signore; ricrea le mie viscere nel Signore.</verse>
    <verse number="21">Io ti ho scritto, confidandomi della tua ubbidienza, sapendo che tu farai eziandio sopra ciò che io dico.</verse>
    <verse number="22">OR apparecchiami insieme ancora albergo; perciocchè io spero che per le vostre orazioni vi sarò donato.</verse>
    <verse number="23">Epafra, prigione meco in Cristo Gesù,</verse>
    <verse number="24">e Marco, ed Aristarco, e Dema, e Luca, miei compagni d’opera, ti salutano.</verse>
    <verse number="25">La grazia del Signor nostro Gesù Cristo sia con lo spirito vostro. Amen.</verse>
  </chapter>
</book>
