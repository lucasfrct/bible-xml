<?xml version="1.0" encoding="UTF-8"?>
<book version="diodati" name="colossenses" chapters="4" verses="95" source="Giovanni Diodati" edition="Bíblia Pédia &amp;copy; 2010" abbrev="cl">
  <chapter number="1">
    <verse number="1">PAOLO, apostolo di Gesù Cristo, per la volontà di Dio, e il fratello Timoteo;</verse>
    <verse number="2">a’ santi, e fedeli fratelli in Cristo, che sono in Colosse. Grazia a voi, e pace, da Dio nostro Padre, e dal Signor Gesù Cristo.</verse>
    <verse number="3">NOI rendiam grazie a Dio, e Padre del Signor nostro Gesù Cristo, facendo del continuo orazione per voi;</verse>
    <verse number="4">avendo udita la fede vostra in Cristo Gesù, e la vostra carità inverso tutti i santi;</verse>
    <verse number="5">per la speranza che vi è riposta ne’ cieli, la quale innanzi avete udita nella parola della verità dell’evangelo.</verse>
    <verse number="6">Il quale è pervenuto a voi, come ancora per tutto il mondo; e fruttifica, e cresce, siccome ancora fra voi, dal dì che voi udiste, e conosceste la grazia di Dio in verità.</verse>
    <verse number="7">Come ancora avete imparato da Epafra, nostro caro conservo, il quale è fedel ministro di Cristo per voi.</verse>
    <verse number="8">Il quale ancora ci ha dichiarata la vostra carità in Ispirito.</verse>
    <verse number="9">Perciò ancora noi, dal dì che abbiamo ciò udito, non restiamo di fare orazione per voi e di richiedere che siate ripieni della conoscenza della volontà d’esso in ogni sapienza, ed intelligenza spirituale.</verse>
    <verse number="10">Acciocchè camminiate condegnamente al Signore, per compiacergli in ogni cosa, fruttificando in ogni opera buona, e crescendo nella conoscenza di Dio;</verse>
    <verse number="11">essendo fortificati in ogni forza, secondo la possanza della sua gloria, ad ogni sofferenza e pazienza, con allegrezza;</verse>
    <verse number="12">rendendo grazie a Dio, e Padre, che ci ha fatti degni di partecipar la sorte de’ santi nella luce.</verse>
    <verse number="13">Il quale ci ha riscossi dalla podestà delle tenebre, e ci ha trasportati nel regno del Figliuolo dell’amor suo.</verse>
    <verse number="14">In cui abbiamo la redenzione per lo suo sangue, la remission de’ peccati.</verse>
    <verse number="15">EGLI è l’immagine dell’Iddio invisibile, il primogenito d’ogni creatura.</verse>
    <verse number="16">Poichè in lui sono state create tutte le cose, quelle che son ne’ cieli, e quelle che son sopra la terra; le cose visibili e le invisibili; e troni, e signorie, e principati, e podestà; tutte le cose sono state create per lui, e per cagione di lui.</verse>
    <verse number="17">Ed egli è avanti ogni cosa, e tutte le cose consistono in lui.</verse>
    <verse number="18">Ed egli stesso è il capo del corpo della chiesa; egli, dico, che è il principio, il primogenito da’ morti; acciocchè in ogni cosa tenga il primo grado.</verse>
    <verse number="19">Perciocchè è piaciuto al Padre che tutta la pienezza abiti in lui;</verse>
    <verse number="20">ed avendo fatta la pace per il sangue della croce d’esso, riconciliarsi per lui tutte le cose; così quelle che sono sopra la terra, come quelle che sono ne’ cieli.</verse>
    <verse number="21">E voi stessi, che già eravate alieni, e nemici con la mente, nelle opere malvage;</verse>
    <verse number="22">pure ora vi ha riconciliati nel corpo della sua carne, per la morte, per farvi comparire davanti a sè santi, ed irreprensibili, e senza colpa.</verse>
    <verse number="23">Se pure perseverate nella fede, essendo fondati e fermi; e non essendo smossi dalla speranza dell’evangelo che voi avete udito, il quale è stato predicato fra ogni creatura che è sotto il cielo; del quale io Paolo sono stato fatto ministro.</verse>
    <verse number="24">ORA mi rallegro nelle mie sofferenza per voi, e per mia vicenda compio nella mia carne ciò che resta ancora a compiere delle afflizioni di Cristo, per lo corpo d’esso, che è la chiesa.</verse>
    <verse number="25">Della quale io sono stato fatto ministro, secondo la dispensazione di Dio, che mi è stata data inverso voi, per compiere il servigio della parola di Dio.</verse>
    <verse number="26">Il misterio, che è stato occulto da secoli ed età; ed ora è stato manifestato a’ santi d’esso.</verse>
    <verse number="27">A’ quali Iddio ha voluto far conoscere quali sieno le ricchezze della gloria di questo misterio inverso i Gentili, che è Cristo in voi, speranza di gloria.</verse>
    <verse number="28">Il quale noi annunziamo, ammondendo, ed ammaestrando ogni uomo in ogni sapienza; acciocchè presentiamo ogni uomo compiuto in Cristo Gesù.</verse>
    <verse number="29">A che ancora io fatico, combattendo secondo la virtù d’esso, la quale opera in me con potenza.</verse>
  </chapter>
  <chapter number="2">
    <verse number="1">PERCIOCCHÈ io voglio che sappiate quanto gran combattimento io ho per voi, e per quelli che sono in Laodicea, e per tutti quelli che non hanno veduta la mia faccia in carne.</verse>
    <verse number="2">Acciocchè i lor cuori sieno consolati, essendo eglino congiunti in carità, ed in tutte le ricchezze del pieno accertamento dell’intelligenza, alla conoscenza del misterio di Dio e Padre, e di Cristo. In cui son nascosti tutti i tesori della sapienza,</verse>
    <verse number="3">e della conoscenza.</verse>
    <verse number="4">Or questo dico, acciocchè niuno v’inganni per parlare acconcio a persuadere.</verse>
    <verse number="5">Perciocchè, benchè di carne io sia assente, pur son con voi di spirito, rallegrandomi, e veggendo il vostro ordine, e la fermezza della vostra fede in Cristo.</verse>
    <verse number="6">Come dunque voi avete ricevuto il Signor Cristo Gesù, così camminate in esso,</verse>
    <verse number="7">essendo radicati, ed edificati in lui, e confermati nella fede; siccome siete stati insegnati, abbondando in essa con ringraziamento.</verse>
    <verse number="8">Guardate che non vi sia alcuno che vi tragga in preda per la filosofia, e vano inganno, secondo la tradizione degli uomini, secondo gli elementi del mondo, e non secondo Cristo.</verse>
    <verse number="9">Poichè in lui abita corporalmente tutta la pienezza della Deità.</verse>
    <verse number="10">E voi siete ripieni in lui, che è il capo d’ogni principato, e podestà.</verse>
    <verse number="11">Nel quale ancora siete stati circoncisi d’una circoncisione fatta senza mano, nello spogliamento del corpo de’ peccati della carne, nella circoncisione di Cristo.</verse>
    <verse number="12">Essendo stati con lui seppelliti nel battesimo; in cui ancora siete insieme risuscitati, per la fede della virtù di Dio, che ha risuscitato lui da’ morti.</verse>
    <verse number="13">Ed ha con lui vivificati voi, che eravate morti ne’ peccati, e nell’incirconcisione della vostra carne; avendovi perdonati tutti i peccati;</verse>
    <verse number="14">avendo cancellata l’obbligazione che era contro a noi negli ordinamenti, la quale ci era contraria; e quella ha tolta via, avendola confitta nella croce.</verse>
    <verse number="15">Ed avendo spogliate le podestà, e i principati, li ha pubblicamente menati in ispettacolo, trionfando d’essi in esso.</verse>
    <verse number="16">Niuno adunque vi giudichi in mangiare, od in bere, o per rispetto di festa, o di calendi, o di sabati.</verse>
    <verse number="17">Le quali cose son ombra di quelle che dovevano avvenire; ma il corpo è di Cristo.</verse>
    <verse number="18">Niuno vi condanni a suo arbitrio, in umiltà, e servigio degli angeli, ponendo il piè nelle cose che non ha vedute, essendo temerariamente gonfio dalla mente della sua carne.</verse>
    <verse number="19">E non attenendosi al Capo, dal quale tutto il corpo, fornito, e ben commesso insieme per le giunture, ed i legami, prende l’accrescimento di Dio.</verse>
    <verse number="20">Se dunque, essendo morti con Cristo, siete sciolti dagli elementi del mondo, perchè, come se viveste nel mondo, vi s’impongono ordinamenti?</verse>
    <verse number="21">Non toccare, non assaggiare, non maneggiare</verse>
    <verse number="22">le quali cose tutte periscono per l’uso, secondo i comandamenti, e le dottrine degli uomini?</verse>
    <verse number="23">Le quali cose hanno bene alcuna apparenza di sapienza, in religion volontaria, ed in umiltà, e in non risparmiare il corpo in ciò che è per satollar la carne; non in onore alcuno.</verse>
  </chapter>
  <chapter number="3">
    <verse number="1">SE dunque voi siete risuscitati con Cristo, cercate le cose di sopra, dove Cristo è a sedere alla destra di Dio.</verse>
    <verse number="2">Pensate alle cose di sopra, non a quelle che son sopra la terra.</verse>
    <verse number="3">Perciocchè voi siete morti, e la vita vostra è nascosta con Cristo in Dio.</verse>
    <verse number="4">Quando Cristo, che è la vita vostra, apparirà, allora ancor voi apparirete con lui in gloria.</verse>
    <verse number="5">Mortificate adunque le vostre membra che son sopra la terra; fornicazione, immondizia, lussuria nefanda, mala concupiscenza, ed avarizia, che è idolatria.</verse>
    <verse number="6">Per le quali cose viene l’ira di Dio sopra i figliuoli della disubbidienza.</verse>
    <verse number="7">Nelle quali già camminaste ancor voi, quando vivevate in esse.</verse>
    <verse number="8">Ma ora deponete ancora voi tutte queste cose: ira, cruccio, malizia, e fuor della vostra bocca maldicenza, e parlar disonesto.</verse>
    <verse number="9">Non mentite gli uni agli altri, avendo spogliato l’uomo vecchio co’ suoi atti;</verse>
    <verse number="10">e vestito il nuovo, che si rinnova a conoscenza, secondo l’immagine di colui che l’ha creato.</verse>
    <verse number="11">Dove non vi è Greco e Giudeo, circoncisione e incirconcisione, Barbaro e Scita, servo e franco; ma Cristo è ogni cosa, ed in tutti.</verse>
    <verse number="12">Vestitevi adunque, come eletti di Dio, santi, e diletti, di viscere di misericordia, di benignità, d’umiltà, di mansuetudine, di pazienza;</verse>
    <verse number="13">comportandovi gli uni gli altri, e perdonandovi, se alcuno ha qualche querela contro ad un altro; come Cristo ancora vi ha perdonati, fate voi altresì il simigliante.</verse>
    <verse number="14">E per tutte queste cose, vestitevi di carità, che è il legame della perfezione.</verse>
    <verse number="15">Ed abbia la presidenza ne’ cuori vostri la pace di Dio, alla quale ancora siete stati chiamati in un corpo; e siate riconoscenti.</verse>
    <verse number="16">La parola di Cristo abiti in voi doviziosamente, in ogni sapienza; ammaestrandovi, ed ammonendovi gli uni gli altri, con salmi, ed inni, e canzoni spirituali; cantando con grazia del cuor vostro al Signore.</verse>
    <verse number="17">E qualunque cosa facciate, in parola, o in opera, fate ogni cosa nel nome del Signore Gesù, rendendo grazie a Dio, e Padre, per lui.</verse>
    <verse number="18">MOGLI, siate soggette a’ mariti, come si conviene nel Signore.</verse>
    <verse number="19">Mariti, amate le mogli, e non v’inasprite contro a loro.</verse>
    <verse number="20">Figliuoli, ubbidite a’ padri e madri, in ogni cosa; poichè questo è accettevole al Signore.</verse>
    <verse number="21">Padri, non provocate ad ira i vostri figliuoli, acciocchè non vengan meno dell’animo.</verse>
    <verse number="22">Servi, ubbidite in ogni cosa a quelli che son vostri signori secondo la carne; non servendo all’occhio, come per piacere agli uomini; ma in semplicità di cuore, temendo Iddio.</verse>
    <verse number="23">E qualunque cosa facciate, operate d’animo, facendolo come al Signore, e non agli uomini;</verse>
    <verse number="24">sapendo che dal Signore riceverete la retribuzione dell’eredità; poichè voi servite a Cristo, il Signore.</verse>
    <verse number="25">Ma chi fa torto riceverà la retribuzione del torto ch’egli avrà fatto, e non vi è riguardo a qualità di persona.</verse>
  </chapter>
  <chapter number="4">
    <verse number="1">(G3-26) Signori, fate ciò che è giusto, e ragionevole inverso i servi, sapendo che ancora voi avete un Signore ne’ cieli.</verse>
    <verse number="2">(G4-1) PERSEVERATE nell’orazione, vegliando in essa con ringraziamento.</verse>
    <verse number="3">(G4-2) Pregando insieme ancora per noi, acciocchè Iddio apra eziandio a noi la porta della parola, per annunziare il misterio di Cristo, per lo quale anche sono prigione;</verse>
    <verse number="4">(G4-3) acciocchè io lo manifesti, come mi convien parlare.</verse>
    <verse number="5">(G4-4) Procedete con sapienza inverso quei di fuori; ricomperando il tempo.</verse>
    <verse number="6">(G4-5) Il vostro parlare sia sempre con grazia, condito con sale; per sapere come vi si convien rispondere a ciascuno.</verse>
    <verse number="7">(G4-6) TICHICO, il caro fratello, e fedel ministro, e mio conservo nel Signore, vi farà assapere tutto lo stato mio.</verse>
    <verse number="8">(G4-7) Il quale io ho mandato a voi a questo stesso fine, acciocchè sappia lo stato vostro, e consoli i cuori vostri,</verse>
    <verse number="9">(G4-8) insieme col fedele, e caro fratello Onesimo, il quale è de’ vostri; essi vi faranno assaper tutte le cose di qua.</verse>
    <verse number="10">(G4-9) Aristarco, prigione meco, vi saluta; così ancora Marco, il cugino di Barnaba; intorno al quale avete ricevuto ordine; se viene a voi, accoglietelo.</verse>
    <verse number="11">(G4-10) E Gesù, detto Giusto, i quali son della circoncisione; questi soli son gli operai nell’opera del regno di Dio, i quali mi sono stati di conforto.</verse>
    <verse number="12">(G4-11) Epafra, che è de’ vostri, servo di Cristo, vi saluta; combattendo sempre per voi nelle orazioni, acciocchè stiate fermi, perfetti, e compiuti in tutta la volontà di Dio.</verse>
    <verse number="13">(G4-12) Perciocchè io gli rendo testimonianza, ch’egli ha un gran zelo per voi, e per quelli che sono in Laodicea, e per quelli che sono in Ierapoli.</verse>
    <verse number="14">(G4-13) Il diletto Luca, il medico, e Dema, vi salutano.</verse>
    <verse number="15">(G4-14) Salutate i fratelli che sono in Laodicea, e Ninfa, e la chiesa che è in casa sua.</verse>
    <verse number="16">(G4-15) E quando quest’epistola sarà stata letta fra voi, fate che sia ancor letta nella chiesa de’ Laodicesi; e che ancora voi leggiate quella che vi sarà mandata da Laodicea.</verse>
    <verse number="17">(G4-16) E dite ad Archippo: Guarda al ministerio che tu hai ricevuto nel Signore, acciocchè tu l’adempia.</verse>
    <verse number="18">(G4-17) Il saluto, scritto di mano propria di me Paolo. Ricordatevi de’ miei legami. La grazia sia con voi. Amen.</verse>
  </chapter>
</book>
